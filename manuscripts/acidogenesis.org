#+TITLE: Οξεογένεση

* COMMENT Επεξήγηση
Η χαρά του παιδιού σε mixed culture acidogenic fermentation. Έχω να γράψω χίλιες δυό βλακείες εδώ. Λογικά το structure θα είναι κάτι του στυλ να ξεκινήσουμε με όλα τα δυνατά μεταβολικά μονοπάτια οξεογενής ζύμωσης. Πως προσανατολίζουμε την ζύμωση σε κάθε μονοπάτι και να κλείσουμε με το πως επηρεάζει το μονοπάτι την μεθανογένεση και ποια είναι τα θεωρητικά καλύτερα pathways. Εδώ θα είναι το κύριο ζουμί της εργασίας επειδή έφαγα μια ζωή να τα ψάχνω.

* Οξεογένεση
\label{sec:acidogenesis}

Στα προηγούμενα κεφάλαια αναφέρθηκαν τα βασικά πλεονεκτήματα της διεργασίας \acrshort{ad} σε πολλαπλά στάδια καθώς και όλες οι δυνατές διεργασίες υδρόλυσης που προηγούνται της οξεογένεσης ή γίνονται ταυτόχρονα με αυτήν. Ένα από τα βασικά πλεονεκτήματα της ξεχωριστής οξεογένεσης, είναι η δυνατότητα ελέγχου του μεταβολικού μονοπατιού που θα ακολουθήσει αυτή, ώστε να παραχθούν προιόντα τα οποία είναι πιο εύκολα μεταβολίσιμα στα επόμενα στάδια. Γενικά, η οξεογενετική ζύμωση είναι μία διεργασία η οποία μπορεί να ακολουθήσει δίαφορα μεταβολικά μονοπάτια ανάλογα με την θερμοκρασία, το pH, το \acrfull{orp} και την μικροβιακή ποικιλότητα στον αντιδραστήρα [cite:@qiaoOrientedFermentationFood2020; @fengShiftingProductSpectrum2018; @jiangVolatileFattyAcids2013; @temudoInfluencePHOpen2007; @sekoaiIntegratedSystemApproach2018] . Όμως, για να γίνουν οι αντιδράσεις που αναφέρονται απαιτούνται αναερόβιες συνθήκες. Στην περίπτωση της αερόβιας δράσης, θα υπάρξει πλήρης οξείδωση του υποστρώματος μέσω του κύκλου του Krebs για παραγωγή ενέργειας, υδρογόνου και διοξειδίου του άνθρακα [cite:@ryanCouplingKrebsCycle2019].

** Μεταβολισμός σακχάρων, αμινοξέων και λιπαρών οξέων
Το πρώτο στάδιο της οξεογενετικής ζύμωσης είναι ο μεταβολισμός των άμεσων προιόντων της υδρόλυσης, δηλαδή των σακχάρων, αμινοξέων και λιπαρών οξέων.

Τα σάκχαρα τα οποία παράγονται υδρολύονται μέχρι να καταλήξουν σε μονομερή όπως η γλυκόζη και η φρουκτόζη. Τα σάκχαρα αυτά χρησιμοποιούνται στο \acrfull{emp}, γνωστό ως και ως μονοπάτι της γλυκόλυσης. Το τελικό προιόν αυτού είναι το πυροσταφυλικό οξύ (pyruvate), το οποίο είναι το βασικότερο ενδιάμεσο της οξεογενετικής ζύμωσης και το υπόστρωμα το οποίο θα μετατραπεί εν τέλει σε οξέα. Επιπλέον, πρέπει να σημειωθεί πως η μετατροπή της γλυκόζης σε πυροσταφυλικό είναι οξειδωτική αντίδραση και παράγει 2 mol αναγωγικά μέσα (\acrfull{nadh}) [cite:@qiaoOrientedFermentationFood2020].

Τα αμινοξέα οξειδώνονται από κετό οξέα, όπως το πυροσταφυλικό οξύ, παράγοντας άλλα κετό οξέα (με ίδιο αριθμό ανθράκων όσους το αμινοξύ), τα οποία υδρολύονται και σταδιακά μετατρέπονται σε πυροσταφυλικό [cite:@wangCarbohydratetoproteinRatioRegulates2022]. Παραπροιόν της διεργασίας είναι η αμμωνία η οποία αποδεσμεύεται από τα αμινοξέα. Η αμμωνία είναι μια αρκετά αλκαλική ένωση. Σε υψηλές συγκεντρώσεις μπορεί να αναστείλει την δράση της \acrshort{ad} λόγω αύξησης του pH, αλλά σε χαμηλότερες συγκεντρώσεις είναι πολύ καλή για την χώνευση, καθώς η αύξηση της αλκαλικότητας οδηγεί σε βελτιωμένη σταθερότητα του αντιδραστήρα, καθώς περιορίζεται η οξίνιση [cite:@yeImprovingStabilityEfficiency2018] . Για τον λόγο αυτόν, η υδρόλυση των πρωτεινών είναι αρκετά επιθυμητή.

Κατά την υδρόλυση των λιπιδίων, απελευθερώνονται λιπαρά οξέα μεγάλης αλυσίδας (\acrfull{lcfa}) και γλυκερόλη. Η γλυκερόλη αποτελεί ενδιάμεσο προιόν κατά την διεργασία της γλυκόλυσης και όση παράγεται στο στάδιο αυτό μπορεί να μεταβολιστεί σε πυροσταφυλικό κατά την γλυκόλυση. Τα \acrshort{lcfa} μεταβολίζονται στον κύκλο της β-οξείδωσης και παράγουν τελικά \acrfull{acet-coa}. Λόγω της μεγάλης ανθρακικής αλυσίδας, είναι πολύ καλά υποστρώματα για \acrshort{ad} καθώς παράγουν μεγάλες ποσότητες \acrshort{vfa} [cite:@dossantosferreiraEnzymaticPretreatmentAnaerobic2020; @ohLongChainFatty2010] . Αξίζει να αναφερθεί όμως πως αν τα λιπίδια δεν υδρολυθούν μπορούν να δημιουργήσουν προβλήματα στην λειτουργία του αντιδραστήρα όπως άφρισμα, οπότε στην περίπτωση που δεν γίνει υδρόλυση, πρέπει να γίνει ένας λιποδιαχωρισμός [cite:@dossantosferreiraEnzymaticPretreatmentAnaerobic2020; @soaresReductionScumAccumulation2019] .

** Μεταβολισμός του πυροσταφυλικού οξέος
Το πυροσταφυλικό οξύ που παράχθηκε από την γλυκόλυση είναι ένα σημαντικό ενδιάμεσο της διεργασίας. Στο \figurename [[fig:pyruvate_metabolism]] φαίνονται τα βασικά μεταβολικά μονοπάτια για την κατανάλωση του.

#+CAPTION[Μεταβολικά μονοπάτια κατανάλωσης του πυροσταφυλικού οξέος]: Μεταβολικά μονοπάτια κατανάλωσης του πυροσταφυλικού οξέος [cite:@zhouEnhancedVolatileFatty2018a] 
#+NAME: fig:pyruvate_metabolism
[[../plots/metabolic_results/pyruvate_metabolism_zhou.png]]

Στο σύστημα μετά την οξείδωση της γλυκόζης επικρατούν αναγωγικές συνθήκες. Οπότε, είναι πολύ πιθανό να διεξαχθούν αναγωγικές αντιδράσεις. Η απλούστερη αναγωγική αντίδραση είναι η αναγωγή του πυροσταφυλικού οξέος σε γαλακτικό οξύ. Σε πολλές περιπτώσεις, το γαλακτικό οξύ μπορεί να αναχθεί περαιτέρω σε προπιονικό οξύ μέσω του \acrshort{nadh}. Γενικά, το γαλακτικό οξύ επικρατεί σε όξινα pH (4.0-5.0) ενώ με την αύξηση του pH παράγεται περισσότερο προπιονικό. Βέβαια, ακόμη και στα pH που το γαλακτικό επικρατεί, λόγω του υψηλού αναγωγικού φορτίου που είναι διαθέσιμο, θα παραχθεί κάποια ποσότητα προπιονικού. Το μονοπάτι αυτό λέγεται ομογαλακτική ζύμωση, επειδή παράγονται 2 mol γαλακτικού ανά mol γλυκόζης, σε αντίθεση με την ετερογαλακτική ζύμωση όπου παράγεται 1 mol γαλακτικού ανά mol γλυκόζης [cite:@zhouEnhancedVolatileFatty2018a; @wuLacticAcidProduction2015] .

Το προπιονικό μπορεί να παραχθεί και από άλλο ένα μονοπάτι, το transcarboxylase cycle, το οποίο είναι ένα κυκλικό μονοπάτι μεταξύ οργανικών οξέων με 4 άνθρακες, το οποίο ξεκινάει λόγω της εναλλαγής ενός CO_2 μεταξύ του πυροσταφυλικού οξέος και του μεθυλομηλονικού οξέος, το οποίο μετατρέπεται σε προπιονικό οξύ λόγω αυτού. Ως μεταβολικό προϊόν, μπορεί να παραχθεί σε μεγάλο εύρος pH, αλλά δεν είναι πουθενά το κύριο προϊόν καθώς οι μικροοργανισμοί που παράγουν προπιονικό οξύ αναστέλλονται ισχυρά από το προπιονικό οξύ [cite:@zhouEnhancedVolatileFatty2018a] . Γενικά, είναι σπάνιο να συσσωρευθεί οποιοδήποτε από τα ενδιάμεσα του κύκλου αυτού, αλλά με το κατάλληλο μικροβιακό πλυθησμό, σε ουδέτερο προς αλκαλικό pH (7-8.5) και συσσώρευση CO_2, μπορεί να παρατηρηθεί συσσώρευση ηλεκτρικού οξέος στον αντιδραστήρα [cite:@temudoInfluencePHOpen2007] . Ο λόγος που αν συσσωρευτεί κάτι, θα είναι το ηλεκτρικό οξύ, είναι επειδή αυτό αποτελεί το στάδιο του κύκλου το οποίο περιορίζει τον ρυθμό, οπότε αν διακοπεί κάπου ενδιάμεσα, θα είναι στο στάδιο αυτό [cite:@muEmergingStrategiesEnhancing2023] .

Η άλλη βασική αντίδραση κατανάλωσης του πυροσταφυλικού, είναι η οξείδωση του σε \acrshort{acet-coa}. Αυτή δεν καταλύεται από το \acrshort{nad} καθώς στις αναγωγικές συνθήκες που επικρατούν αυτό βρίσκεται στην μορφή του \acrshort{nadh}, αλλά από ένα είδος πρωτεινών γνωστές ως \acrfull{fd}. Οι πρωτεΐνες αυτές αποτελούνται από σίδηρο και χαλκό και συνεισφέρουν σε καταλυτικές αντιδράσεις, ανάλογα με την οξειδωτική κατάσταση του σιδήρου. Είναι πιο ισχυρό οξειδοαναγωγικό μέσο από το \acrshort{nad}, οπότε μπορεί να καταλύσει την αντίδραση αυτή παρότι το περιβάλλον είναι αρκετά αναγωγικό [cite:@wangPyruvateFerredoxinOxidoreductase2022; @zhouEnhancedVolatileFatty2018a; @sekoaiIntegratedSystemApproach2018] . Η αντίδραση αυτή παράγει και ένα mol CO_2 και H_2 κατά την οξείδωση. Οι δύο ενώσεις αυτές βρίσκονται σε ισορροπία με το μυρμηγκικό οξύ \( H_2 + CO_2 \rightleftharpoons HCOOH \). Η αντίδραση αυτή έχει \acrfull{dg} αρκετά κοντά στο 0, οπότε, το αν τα δύο αέρια θα είναι σε ελεύθερη μορφή ή θα μετατραπούν σε μυρμηγκικό οξύ εξαρτάται σε μεγάλο βαθμό από τις συνθήκες. Η βασικότερη εξάρτηση είναι το pH. Το μυρμηγκικό οξύ παρατηρείται γενικά σε pH από 7 και πάνω, ενώ σε χαμηλότερες τιμές η μετατροπή είναι θερμοδυναμικά ανέφικτη. Ο ρόλος του μυρμηγκικού οξέος στο σύστημα είναι ότι είναι ένα εναλλακτικό αναγωγικό μέσο, όταν το υδρογόνο δεν είναι στην ελεύθερη μορφή. Δεν συμμετέχει σε άλλες μεταβολικές αντιδράσεις οξεογένεσης [cite:@temudoInfluencePHOpen2007] .

Από το \acrshort{acet-coa} παράγονται τα υπόλοιπα προιόντα της διεργασίας. Το πιο "εύκολο" μεταβολικό προιόν είναι το οξικό οξύ. Παράγεται απευθείας από το \acrshort{acet-coa} ανεξάρτητα από το \acrfull{redox} και σε μεγάλο εύρος pH. Οπότε, είναι το κύριο προϊόν του \acrshort{acet-coa} εκτός αν λόγω συνθηκών επικρατήσει κάποιο άλλο [cite:@daiValuableBiochemicalProduction2017; @qiaoOrientedFermentationFood2020] . Επίσης, οξικό οξύ παράγεται ως συμπροιόν των αναγωγικών προιόντων (γαλακτικό και προπιονικό) για να εξισορροπήσει το \acrshort{orp}.

Τα άλλα βασικά προιόντα από το \acrshort{acet-coa} είναι η αιθανόλη και το βουτηρικό οξύ. Η αιθανόλη παράγεται από την αναγωγή του \acrshort{acet-coa} με ενδιάμεσο την φορμαλδεΰδη. Μεγάλες ποσότητες αιθανόλης παρατηρούνται σε πολύ όξινα pH (4.0-4.5) και ξαναεμφανίζονται σε αλκαλικά pH (8.0) [cite:@fengShiftingProductSpectrum2018; @wuEffectPHEthanoltype2017; @temudoInfluencePHOpen2007] . Η ισορροπία αιθανόλης/οξικού είναι μία αρκετά ενδιαφέρουσα ισορροπία. Η αιθανόλη παράγεται από το \acrshort{acet-coa} οπότε η παραγωγή οξικού οξέος ως συμπροιόν της δεν γίνεται για εξισορρόπηση του \acrshort{orp}. Όμως, συνήθως δεν υπάρχει αρκετό αναγωγικό δυναμικό για να παραχθεί μόνο αιθανόλη. Το πιο συχνά παρατηρούμενο είναι 1 mol γλυκόζης να μετατραπεί σε ένα ισομοριακό μίγμα αιθανόλης και οξικού οξέος, επειδή όλο το αναγωγικό δυναμικό χρησιμοποιείται για την παραγωγή ενός mol αιθανόλης και άρα το άλλο \acrshort{acet-coa} μετατρέπεται σε οξικό. Το μονοπάτι αυτό ονομάζεται ζύμωση αιθανόλης-οξικού [cite:@zhouEnhancedVolatileFatty2018a; @daiValuableBiochemicalProduction2017; @wuEffectPHEthanoltype2017] . 

Το βουτηρικό οξύ παράγεται από το acetacetyl-CoA, το οποίο είναι το προϊόν της αντίδρασης 2 mol \acrshort{acet-coa}. Μετά από δύο αναγωγές, αυτό μετατρέπεται σε butyryl-CoA, το οποίο μετατρέπεται αυθόρμητα σε βουτηρικό οξύ. Έτσι, το βουτηρικό οξύ είναι το μόνο από τα κύρια προιόντα του μεταβολισμού του πυροσταφυλικού οξέος το οποίο απαιτεί 2 mol πυροσταφυλικού για να παραχθεί. Αποτελεί το κύριο συμπροϊόν του οξικού οξέος σε pH από 5 εώς 6.5. Παράγεται ως συμπροϊόν του οξικού επειδή όπως και για την αιθανόλη, συχνά δεν φτάνει το αναγωγικό δυναμικό για να παραχθεί μόνο του και κάποια mol \acrshort{acet-coa} θα μετατραπούν σε οξικό [cite:@zhouEnhancedVolatileFatty2018a; @qiaoOrientedFermentationFood2020; @fengShiftingProductSpectrum2018] .

Στην περίπτωση που το pH ξεπεράσει το 6.5, σταματάει να επικρατεί κάποιο οξεογενετικό προϊόν και προτιμάται το μονοπάτι γνωστό ως mixed acid fermentation, όπου παράγονται: μυρμηγκικό, οξικό, προπιονικό, βουτηρικό και βαλερικό οξύ σε κάποια περιεκτικότητα. Αυτό είναι το μεταβολικό μονοπάτι που ακολουθείται και στην περίπτωση που η οξεογένεση διεξάγεται ταυτόχρονα με την μεθανογένεση, καθώς αυτό είναι το pH στο οποίο διεξάγεται η μεθανογένεση. Αυτό το μονοπάτι δεν είναι ιδιαίτερα επιθυμητό στην περίπτωση που ελέγχεται η οξεογένεση, επειδή προτιμάται ένα πιο ελεγχόμενο προφίλ προϊόντων [cite:@temudoInfluencePHOpen2007; @zhouEnhancedVolatileFatty2018a; @qiaoOrientedFermentationFood2020] .

Ένα τελευταίο μονοπάτι, το οποίο αξίζει να σημειωθεί, παρόλο που δεν παρατηρείται σε μία τυπική οξεογενή ζύμωση είναι η \acrfull{abe}. Η αιθανόλη έχει ήδη αναφερθεί ως προϊόν της οξεογενετικής ζύμωσης. Όπως φαίνεται στο \figurename [[fig:pyruvate_metabolism]], η βουτανόλη παράγεται από την αναγωγή του butyryl-CoA σε ισορροπία με το βουτηρικό οξύ, αντίστοιχη με αυτήν του οξικού με την αιθανόλη. Η ακετόνη, είναι εναλλακτικό προϊόν του Acetacetyl-CoA. Ο μηχανισμός της ζύμωσης αυτής είναι πως ξεκινάει με οξεογένεση και συγκεκριμένα ζύμωση οξικού-βουτηρικού, καθώς διεξάγεται συνήθως σε pH 5.5-6.0, όπου επικρατούν τα δύο αυτά προϊόντα, και σταδιακά μετατρέπεται σε διαλυτογένεση (solventogenesis), όπου το acetyl-CoA παράγει αιθανόλη ενώ το acetacetyl-CoA παράγει ακετόνη και βουτανόλη. Βέβαια, για να γίνει αυτό απαιτούνται κάποια ειδικά βακτήρια τα οποία έχουν το μονοπάτι της διαλυτογένεσης. Αυτά είναι μία κατηγορία των βακτηρίων του γένους Clostridium [cite:@zhangAnaerobicFermentationPretreated2021; @zhouEnhancedVolatileFatty2018a] .

** Αλλα μονοπάτια μεταβολισμού της γλυκόζης
Το μονοπάτι \acrshort{emp} το οποίο έχει αναλυθεί εώς τώρα είναι το πιο συχνό μονοπάτι μεταβολισμού της γλυκόζης. Όμως, δεν είναι το μοναδικό μονοπάτι στο οποίο μπορεί να μεταβολιστεί η γλυκόζη. Στο σχήμα \figurename [[fig:glucose_metabolism]] φαίνονται όλα τα μεταβολικά μονοπάτια μεταβολισμού της γλυκόζης [cite:@fengShiftingProductSpectrum2018] .

#+CAPTION[Μεταβολικά Μονοπάτια της Γλυκόζης]: Μεταβολικά Μονοπάτια της Γλυκόζης [cite:@qiaoOrientedFermentationFood2020] 
#+NAME: fig:glucose_metabolism
[[../plots/metabolic_results/glucose_metabolism_qiao.png]]

Το \acrfull{ed} είναι το μονοπάτι παραγωγής 2 mol αιθανόλης από ένα mol γλυκόζης και υπάρχει κυρίως σε ζύμες. Παρατηρείται σπανίως σε μικτές καλλιέργειες βακτηρίων όπως αυτές που χρησιμοποιούνται στην \acrshort{ad} δύο σταδίων. Το \acrfull{pp} είναι ένα μονοπάτι παρόμοιο του \acrshort{emp} καθώς κάθε mol γλυκόζη μετατρέπεται σε 1/3 mol πυροσταφυλικό και 2/3 mol fructose 6-P το οποίο μπορεί να μεταβολιστεί σε πυροσταφυλικό [cite:@fengShiftingProductSpectrum2018; @qiaoOrientedFermentationFood2020] .

Τα άλλα 2 μονοπάτια που παρουσιάζονται στο \figurename  [[fig:glucose_metabolism]] είναι και τα σημαντικότερα. Το \acrfull{pk}, γνωστό και ως ετερογαλακτική ζύμωση είναι ένα μονοπάτι στο οποίο παράγονται ως τελικά προιόντα ένα μίγμα γαλακτικού οξέος και αιθανόλης, ή σπανίως οξικού οξέος. Στο μονοπάτι αυτό, παράγεται η ένωση Xylulose 5-Phosphate μετά από 2 οξειδώσεις με αποτέλεσμα να υπάρχει περίσσεια αναγωγικού φορτίου. Η ένωση αυτή διασπάται σε Glyceraldehyde 3-Phosphate - ένωση από την οποία μπορεί να παραχτεί πυροσταφυλικό - και \acrshort{acet-coa}. Καθώς υπάρχει πολύ αναγωγικό δυναμικό στο μονοπάτι αυτό, είναι αρκετά σπάνιο να παραχθεί οξικό οξύ, οπότε παράγεται γαλακτικό οξύ από το πυροσταφυλικό και αιθανόλη από το \acrshort{acet-coa}. Αυτό το μονοπάτι έχει την ιδιαιτερότητα ότι λειτουργεί συνήθως σε pH 4.0-5.0, αλλά μπορεί να γίνει και σε pH κάτω από 4.0 ιδιαίτερα αποτελεσματικα [cite:@fengShiftingProductSpectrum2018; @qiaoOrientedFermentationFood2020] . Άπο άποψη μικροβιακής ποικιλότητας, αυτό το μονοπάτι γίνεται από διάφορα βακτήρια, κυρίως του γένους Lactobacillus, τα οποία είναι ιδιαίτερα ενεργά σε \acrshort{fw}. Για αυτό είναι ιδιαίτερα συχνό μονοπάτι όταν χρησιμοποιείται αυτό το υπόστρωμα [cite:@fengEffectPrefermentationTypes2020; @wuLacticAcidProduction2015] .

Το μονοπάτι Bifidus είναι παρόμοιο του \acrshort{pk}, καθώς και σε αυτό παράγεται 1 mol Xylulose-5-phosphate. Η βασική διαφορά είναι το πως φτάνει στην ένωση αυτή. Δεν υπάρχει κανένα οξειδωτικό βήμα, με αποτέλεσμα το αναγωγικό δυναμικό στην περίπτωση αυτή να είναι πολύ χαμηλό. Οπότε, το Acetyl-CoA θα μετατραπεί σε οξικό, ενώ το πυροσταφυλικό θα μετατραπεί σε γαλακτικό λόγω του σταδίου οξείδωσης του glyceraldehyde 3-phosphate σε πυροσταφυλικό, το οποίο δημιουργεί αναγωγικό δυναμικό που πρέπει να αξιοποιηθεί. Μία ακόμη διαφορά του μονοπατιού αυτού είναι πως ο ένας άνθρακας που αποβάλλεται για να δημιουργηθεί το Xylulose-5-phosphate δεν γίνεται CO_{2}, αλλά μισό mol \acrshort{acet-coa}, το οποίο μετατρέπεται και αυτό σε οξικό, με αποτέλεσμα κάθε mol γλυκόζης να δίνει 1.5 mol οξικό και 1 mol γαλακτικό. Το μονοπάτι αυτό γίνεται σε λίγο πιο υψηλά pH από το \acrshort{pk} όπως 4.5-5.5 [cite:@qiaoOrientedFermentationFood2020; @wuLacticAcidProduction2015] . 

** Απόκριση της οξεογένεσης
Έχοντας εξετάσει όλα τα δυνατά μονοπάτια της οξεογενετικής ζύμωσης, φτάνει τώρα να εισαχθούν κάποια ποσοτικά στοιχεία για το πως κρίνεται η ποιότητα της οξεογένεσης. Ένα βασικό κριτήριο είναι προφανώς το προφίλ των προϊόντων [cite:@chenImprovingBiomethaneYield2015; @fengEffectPrefermentationTypes2020]. Άλλωστε, αν δεν είχε σημασία το προφίλ αυτό, δεν θα υπήρχε ενδιαφέρον στον έλεγχο του μονοπατιού της οξεογένεσης. Η ποιότητα όμως του κάθε προϊόντος για την αναερόβια χώνευση θα αναλυθεί στο \autoref{sec:methanogenesis}.

Ένα άλλο, πιο γενικό κριτήριο για να κριθεί η οξεογένεση είναι τα \acrfull{tvfa}. Συγκεκριμένα, αν αυτά εκφράστουν στο ισοδύναμο \acrshort{cod} τους, μπορούν να συγκριθούν με το \acrshort{scod}. Σε μία καλή οξεογένεση, ο λόγος \acrfull{tvfa} προς \acrshort{scod}, ο οποίος είναι γνωστός ως οξίνιση του αντιδραστήρα είναι \( 80-90 \% \) [cite:@chenImprovingBiomethaneYield2015; @fangSynergisticCodigestionWaste2020] .
