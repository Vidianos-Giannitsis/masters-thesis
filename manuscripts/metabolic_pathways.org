#+TITLE: Μεταβολικά Μονοπάτια σε Julia

* Υπολογιστική Ανάλυση Μεταβολικού Μονοπατιού
Στο παράρτημα αυτό θα αναφερθεί η βασική μεθοδολογία που ακολουθήθηκε για να γίνει μία υπολογιστική ανάλυση για τον προσδιορισμό του μεταβολικού μονοπατιού της οξεογενετικής ζύμωσης. Η κεντρική ιδέα της ανάλυσης αυτής ήταν πως εφόσον είναι γνωστές όλες οι οξεογενετικές αντιδράσεις από την βιβλιογραφία, γνωρίζοντας τις αρχικές και τελικές συνθήκες ενός αντιδραστήρα, μπορεί να προβλεφθεί σε τι ποσοστό έγινε η κάθε αντίδραση. Το πρόβλημα αυτό είναι ένα σχετικά περίπλοκο πρόβλημα βελτιστοποίησης. Είναι πιθανό πως ακόμη και να βρεθεί ένας συνδυασμός αντιδράσεων ο οποίος να δίνει σωστά αποτελέσματα, αυτός να μην είναι μοναδικός. Ως αποτέλεσμα, είναι πρακτικά αδύνατον να επαληθευθεί η πραγματική εγκυρότητα των αποτελεσμάτων μίας τέτοιας ανάλυσης. Όμως, αν τα αποτελέσματα συμφωνούν με την βιβλιογραφία και δεν είναι παράλογα, είναι πιθανόν να ισχύουν. Στην περίπτωση αυτή, μία τέτοια ανάλυση μπορεί να δώσει πολλές πληροφορίες για το πως μεταβάλλεται το μεταβολικό μονοπάτι της διεργασίας ανάλογα με τις συνθήκες, το οποίο μπορεί να είναι ιδιαίτερα ενδιαφέρον για την βελτιστοποίηση της.

Για τους λόγους αυτούς, παρουσιάζεται η ανάλυση αυτή στα πλαίσια της διπλωματικής εργασίας, όμως είναι σε παράρτημα και όχι στα βασικά αποτελέσματα. Μία αναλυτική επεξήγηση της διαδικασίας που ακολουθήθηκε για την ανάλυση αυτή φαίνεται στο αντίστοιχο [[https://github.com/Vidianos-Giannitsis/masters-thesis/blob/main/notebooks/metabolic_pathways_notebook.org][notebook στο Github]] ενώ στο παράρτημα αυτό θα αναφερθεί πολύ συνοπτικά η διαδικασία και κυρίως θα αναλυθούν τα αποτελέσματα.

** Backend της ανάλυσης
Όπως αναφέρθηκε παραπάνω, η ιδέα είναι η επίλυση ενός προβλήματος βελτιστοποίησης το οποίο ψάχνει σε τι ποσόστο διεξάχθηκε η κάθε δυνατή οξεογενετική αντίδραση γνωρίζοντας τις αρχικές και τελικές συνθήκες του αντιδραστήρα. Για να γίνει αυτό, πρέπει πρώτα το λογισμικό να "ξέρει" όλες τις δυνατές αντιδράσεις.

Οπότε, το backend της ανάλυσης αυτής είναι ένα σύστημα το οποίο ορίζει όλες τις πιθανές αντιδράσεις υδρόλυσης, οξεογένεσης και οξικογένεσης οι οποίες μπορούν να διεξαχθούν στον αντιδραστήρα αυτόν. Το σύστημα αυτό δημιουργήθηκε με την λογική του functional programming. Δηλαδή, όλο το σύστημα βασίζεται σε συναρτήσεις οι οποίες έχουν μία αρχική κατάσταση ως input και μία τελική ως output, οι οποίες έχουν οριστεί ως named tuples στην Julia για να είναι αμετάβλητες. Επίσης, καμία συνάρτηση δεν έχει side effects. Ο μοναδικός σκοπός της είναι να πάρει την αρχική κατάσταση και να δώσει την τελική κατάσταση.

Οπότε, αρχικά ορίζεται η μοριακή μάζα της κάθε ένωσης που παρατηρείται στον μεταβολισμό και μετά οι αντιδράσεις. Για την δομή μίας αντίδρασης, έχει πάντα ένα (ή περισσότερα) optional argument ~goal~ τα οποία εκφράζουν την κατανάλωση των αντιδρώντων. Έπειτα, ορίζεται η στοιχειομετρία και με βάση αυτήν, υπολογίζονται τα mol που αντιδρούν. Με βάση αυτά, τους στοιχειομετρικούς συντελεστές και τις μοριακές μάζες, προκύπτει η μεταβολή της μάζας κάθε ένωσης, που είναι και η τελική κατάσταση του αντιδραστήρα. Επίσης, κάθε αντίδραση έχει έναν έλεγχο ότι η μεταβλητή ~goal~ δεν έχει τιμή μεγαλύτερη από την αρχική μάζα αντιδρόντων, καθώς στην περίπτωση αυτή, δεν μπορεί να διεξαχθεί αντίδραση, άρα δεν μπορεί να τρέξει επιτυχώς η συνάρτηση.

Έχοντας ορίσει τις βασικές αντιδράσεις, έπειτα ορίστηκαν complex αντιδράσεις, οι οποίες αποτελούν ουσιαστικά ολόκληρα μεταβολικά μονοπάτια (πχ η παραγωγή του προπιονικού γίνεται με βάση έναν από 2 μηχανισμούς με βασικό ενδιάμεσο είτε το ηλεκτρικό ή το γαλακτικό οξύ). Έχοντας ορίσει όλες τις αντιδράσεις αυτές, έχει δημιουργηθεί ένα σύστημα γενικής χρήσης το οποίο μπορεί να κάνει αυτόματα ισοζύγια μάζας για οποιαδήποτε από αυτές τις αντιδράσει ή ακόμη και για συνδυασμό τους. Θεωρείται πως αυτό μπορεί να είναι χρήσιμο και για άλλες σχετικές μελέτες.

Επίσης, αξίζει να αναφερθεί πως λόγω των συνθηκών μικροαερισμού που επικρατούσαν στο σύστημα, ορίστηκε και η αερόβια κατανάλωση του πυροσταφυλικού οξέος μέσω του κύκλου του Krebs με περιοριστικό αντιδραστήριο το οξυγόνο, εκφράζοντας ότι κάποια ποσότητα σακχάρων καταναλώνεται αερόβια.

** Ορισμός του μεταβολικού μονοπατιού
Έχοντας ορίσει όλες τις πιθανές αντιδράσεις που συμβαίνουν σε μία οξεογενετική ζύμωση, έπρεπε να οριστεί μία σύνθετη συνάρτηση, η λογική της οποίας θα ήταν να γίνει σε κάποιο βαθμό κάθε μία από τις πιθανές αντιδράσεις που έχουν παρατηρηθεί στα πειράματα που έγιναν, ώστε μετά ο αλγόριθμος βελτιστοποίησης να βρεί σε τι ποσοστό έγινε η κάθε αντίδραση ώστε η προβλεπόμενη συγκέντρωση να είναι αυτή που μετρήθηκε.

Οπότε, ορίστηκε μία συνάρτηση όπου συμβαίνουν οι παρακάτω αντιδράσεις σε ξεχωριστές φάσεις: 1. Υδρόλυση σακχαρόζης σε γλυκόζη και φρουκτόζη, 2. κατανάλωση της γλυκόζης είτε σε ετερογαλακτική ζύμωση ή σε γλυκόλυση, κατανάλωση της φρουκτόζης σε φρουκτόλυση, 3. αερόβια οξείδωση του πυροσταφυλικού οξέος, 4. κατανάλωση του πυροσταφυλικού οξέος για παραγωγή οξικού οξέος, γαλακτικού οξέος, αιθανόλης ή μίγματος οξικού οξέος και αιθανόλης με αναλογία 1:1, 5. αναγωγή του γαλακτικού οξέος σε προπιονικό οξύ.

Στην πράξη, όλες αυτές οι αντιδράσεις συμβαίνουν ταυτόχρονα, όμως για το implementation αυτού στον υπολογιστή, έπρεπε να ακολουθηθεί αυτή η σειρά για να μπορούν να γίνουν οι αντιδράσεις. Με βάση τα αποτελέσματα της διεργασίας, θεωρείται πως η αιθανόλη καταναλώνεται ως προς οξικό οξύ κατά την οξικογένεση εκτός από τις αντιδράσεις αυτές. Αν αυτή οριστεί ταυτόχρονα με τις υπόλοιπες, ο αλγόριθμος μπορεί να υποθέσει ότι δεν παράχθηκε πολύ αιθανόλη και έπειτα δεν καταναλώθηκε. Οπότε, η αντίδραση αυτή πρέπει να οριστεί σε επόμενο βήμα, για να προκύψει το σωστό αποτέλεσμα.

** Αλγόριθμος βελτιστοποίησης
Για να γίνει η βελτιστοποίηση, ορίστηκε μία συνάρτηση με 4 arguments. Το πρώτο ήταν η αρχική κατάσταση, το δεύτερο το dataframe των δεδομένων των συγκεντρώσεων (για την μέγιστη συγκέντρωση αιθανόλης και την τελική κατάσταση), οι παραμέτροι ως προς την βελτιστοποίηση και ο όγκος του διαλύματος (καθώς πρέπει οι υπολογισμένες συγκεντρώσεις να γίνουν μάζες για τα ισοζύγια μάζας)Με βάση τα αποτελέσματα της διεργασίας, θεωρείται πως η αιθανόλη καταναλώνεται ως προς οξικό οξύ κατά την οξικογένεση εκτός από τις αντιδράσεις αυτές. Για να οριστεί η αντίδραση αυτήΑν αυτή οριστεί ταυτόχρονα με τις υπόλοιπες, ο αλγόριθμος μπορεί να υποθέσει ότι δεν παράχθηκε πολύ αιθανόλη και έπειτα δεν καταναλώθηκε. Οπότε, η αντίδραση αυτή πρέπει να οριστεί σε επόμενο βήμα, για να προκύψει το σωστό αποτέλεσμα.

** Αλγόριθμος βελτιστοποίησης
Για να γίνει η βελτιστοποίηση, ορίστηκε μία συνάρτηση με 4 arguments. Το πρώτο ήταν η αρχική κατάσταση, το δεύτερο το dataframe των δεδομένων των συγκεντρώσεων (για την μέγιστη συγκέντρωση αιθανόλης και την τελική κατάσταση), οι παραμέτροι ως προς την βελτιστοποίηση και ο όγκος του διαλύματος (καθώς πρέπει οι υπολογισμένες συγκεντρώσεις να γίνουν μάζες για τα ισοζύγια μάζας). Οι παράμετροι που επιλέχθηκαν για την βελτιστοποιήση είναι οι εξής: Ποσοστό γλυκόζης που καταναλώθηκε στην ετερογαλακτική ζύμωση, ποσοστό πυροσταφυλικού που αντέδρασε για οξικό οξύ, γαλακτικό οξύ και αιθανόλη και τέλος η ποσότητα οξυγόνου στον αντιδραστήρα. Με βάση τα 5 αυτά, μπορούν να προσδιοριστούν πλήρως τα ισοζύγια μάζας.

Οπότε, η βελτιστοποίηση μπορεί να γίνει επιλέγοντας τυχαίες παραμέτρους αρχικά, υπολογίζοντας την διαφορά τις υπολογισμένης συγκέντρωσης με της πειραματικής και βελτιστοποιώντας με βάση αυτό. Αξίζει να σημειωθεί πως συγκρίνονται μόνο οξικό οξύ, προπιονικό οξύ και αιθανόλη καθώς με βάση τους βαθμούς ελευθερίας που έχουν οριστεί, οι άλλες ενώσεις θα είναι σίγουρα ίσες με την πειραματική τους τιμή, οπότε θα ήταν λάθος να συμπεριληφθούν στην βελτιστοποίηση.

Δύο προσθήκες που έγιναν ήταν οι εξής: 1. Υπολογίζεται η μεταβολή των προϊόντων που θα προκληθεί λόγω των οξικογενών αντιδράσεων ξεχωριστά και προστίθεται στις υπόλοιπες αντιδράσεις, έτσι, υπάρχει ο περιορισμός ότι πρέπει η βελτιστοποίηση να βρεί τις τιμές πριν την οξικογένεση, αλλά θα συγκριθεί με τις συγκεντρώσεις μετά την οξικογένεση. 2. Λόγω του πως έχει οριστεί το σύστημα των ισοζυγίων μάζας, αν ο αλγόριθμος βελτιστοποίησης δοκιμάσει έναν "παράνομο" συνδυασμό παραμέτρων, θα δώσει error και δεν θα μπορέσει να συγκλίνει ποτέ. Μία λύση για αυτό είναι ένα try/catch statement το οποίο λέει πως αν η συνάρτηση δώσει error, το loss είναι υψηλό, το οποίο επιτρέπει στον αλγόριθμο να αποφύγει τέτοιους συνδυασμούς και να συγκλίνει σε κάτι το οποίο μπορεί να ισχύει.

Έτσι, ορίστηκε το loss για κάθε πείραμα και με βάση αυτό μπορεί να γίνει σε κάθε περίπτωση η βελτιστοποίηση. Η βελτιστοποίηση έγινε με την βοήθεια του πακέτου Optimization.jl [cite:@vaibhav_kumar_dixit_2023_7738525] το οποίο δίνει ένα πολύ καλό ενωμένο interface για περίπλοκα προβλήματα βελτιστοποίησης το οποίο επιτρέπει χρήση πολλών επιλυτών. Ο επιλύτης που επιλέχθηκε είναι ο Broyden–Fletcher–Goldfarb–Shanno (BFGS) από το πακέτο Optim.jl [cite:@Optim.jl-2018] ο οποίος είναι ένας από τους πιο γρήγορους αλλά ακριβής αλγόριθμους βελτιστοποίησης που βασίζεται σε υπολογισμούς βαθμίδας (gradient descent) και χρησιμοποιείται ευρέως σε τέτοιου είδους προβλήματα. Για καλύτερη απόδοση και πιο ακριβή αποτελέσματα, η βαθμίδα υπολογιζόταν με χρήση αυτόματης διαφόρισης με το πακέτο ForwardDiff.jl [cite:@RevelsLubinPapamarkou2016] . Γενικά, για περίπλοκα προβλήματα όπου οι βαθμίδες δεν είναι εύκολο να υπολογιστούν (όπως οι συναρτήσεις που χρησιμοποιούνται εδώ), είναι πολύ δύσκολο να χρησιμοποιηθεί κάποιο άλλο είδος διαφόρισης (η αναλυτική παράγωγος είναι σχεδόν να οριστεί και η αριθμητική δεν θα έχει καλή ακρίβεια). Ο αλγόριθμος δοκιμάστηκε με και χωρίς όρια και βρέθηκε πως αν υπάρχουν όρια στην βελτιστοποίηση, είναι πιο πιθανό να βρεθεί η βέλτιστη λύση, ενώ αλλιώς ο αλγόριθμος βασίζεται περισσότερο στην επιλογή καλών αρχικών συνθηκών. Όταν ο αλγόριθμος είχε σύγκλιση, το loss function είχε τιμή της τάξης του 1e-18 και ήταν εμφανές πως είχαν βρεθεί οι ακριβής συγκεντρώσεις που μετρήθηκαν. Μεταβάλλοντας τις αρχικές συνθήκες βρέθηκε πως μπορούν να υπολογιστούν διαφορετικές λύσεις στο πρόβλημα (το οποίο αναμένεται σε ένα τέτοιο περίπλοκο πρόβλημα βελτιστοποίησης), αλλά όσες είχαν χαμηλό loss είχαν και πολύ μικρή διαφορά στην τιμή των παραμέτρων, όποτε θεωρήθηκε πως δεν παίζει ρόλο η διαφορά αυτή.

** Ανάλυση αποτελεσμάτων
Έχοντας τα αποτελέσματα της βελτιστοποίησης, είναι γνωστές οι 5 παραμέτροι που αναφέρθηκαν για κάθε πείραμα. Βέβαια, στην πράξη δεν είναι αυτό που ψάχνουμε. Το αναμενόμενο αποτέλεσμα της ανάλυσης αυτής θα ήταν ένας πίνακας στον οποίο φαίνεται η κάθε ένωση σε τι βαθμό παράχτηκε από κάθε αντίδραση και σε τι βαθμό καταναλώθηκε από κάθε αντίδραση. Όπως αναφέρθηκε, με τις 5 αυτές μεταβλητές, αυτό μπορεί εύκολα να υπολογιστεί.

Οπότε, έγιναν οι απαιτούμενοι υπολογισμοί για να βρεθούν οι ροές παραγωγής και κατανάλωσης για κάθε ένωση (η ακριβής μεθοδολογία δεν περιγράφεται εδώ, αλλά περιγράφεται με λεπτομέρεια στο notebook που έγινε linked παραπάνω) και με αυτά, προέκυψαν πίνακες της μορφής του πίνακα [[fig:met-pathway-1]] και [[fig:met-pathway-2]] (ο πίνακας έχει χωριστεί σε δύο κομμάτια για να χωρέσει στην σελίδα). 

#+CAPTION: Πρόβλεψη Μεταβολικού Μονοπατιού - Πίνακας 1
#+NAME: fig:met-pathway-1
| Comp       |  Init | SucHyd | Glycolysis | Heterlactic |  PyrOx |   Acet |
|------------+-------+--------+------------+-------------+--------+--------|
| Sucrose    |   1.0 |   -1.0 |        0.0 |         0.0 |    0.0 |    0.0 |
| Glucose    | 0.639 |  0.361 |     -0.146 |      -0.854 |    0.0 |    0.0 |
| Fructose   | 0.777 |  0.222 |     -0.833 |         0.0 |    0.0 |    0.0 |
| Pyruvate   |   0.0 |    0.0 |        1.0 |         0.0 | -0.328 | -0.007 |
| Lactate    | 0.357 |    0.0 |        0.0 |       0.529 |    0.0 |    0.0 |
| Acetate    | 0.568 |    0.0 |        0.0 |         0.0 |    0.0 |  0.007 |
| Propionate | 0.695 |    0.0 |        0.0 |         0.0 |    0.0 |    0.0 |
| Ethanol    | 0.073 |    0.0 |        0.0 |       0.526 |    0.0 |    0.0 |

#+CAPTION: Πρόβλεψη Μεταβολικού Μονοπατιού - Πίνακας 2
#+NAME: fig:met-pathway-2
| Comp       |   Lact |    Eth | Aceteth |   Prop | Acetogenesis | Final |
|------------+--------+--------+---------+--------+--------------+-------|
| Sucrose    |    0.0 |    0.0 |     0.0 |    0.0 |          0.0 |   0.0 |
| Glucose    |    0.0 |    0.0 |     0.0 |    0.0 |          0.0 |   0.0 |
| Fructose   |    0.0 |    0.0 |     0.0 |    0.0 |          0.0 | 0.167 |
| Pyruvate   | -0.132 | -0.396 |  -0.137 |    0.0 |          0.0 |   0.0 |
| Lactate    |  0.114 |    0.0 |     0.0 | -0.170 |          0.0 | 0.830 |
| Acetate    |    0.0 |    0.0 |   0.067 |    0.0 |        0.358 |   1.0 |
| Propionate |    0.0 |    0.0 |     0.0 |  0.305 |          0.0 |   1.0 |
| Ethanol    |    0.0 |  0.342 |   0.059 |    0.0 |       -0.247 | 0.753 |

Οι πίνακες αυτοί είναι μεγάλοι και σχετικά δυσχρηστοί, παρότι περιέχουν πάρα πολύ χρήσιμη πληροφορία. Για αυτό δεν θα παρουσιαστούν όλοι εδώ, αλλά μπορούν να βρεθούν στο [[https://github.com/Vidianos-Giannitsis/masters-thesis/tree/main/data/simulations/flux_tables][Github]]. Υπάρχουν διάφορα είδη πινάκων στον φάκελο αυτόν. Για την ανάγνωση προτείνεται το ~readable_flux_table~. Τα άλλα δεν έχουν labels και έχουν αποθηκευτεί για περαιτέρω χρήση στον κώδικα. Τα αρχεία csv στα οποία έχουν αποθηκευτεί είναι αρχεία text, τα οποία όμως μπορούν να ανοίξουν σε προγράμματα όπως το Excel για ανάγνωση.

Μία πιο εύχρηστη παρουσίαση των αποτελεσμάτων αυτών είναι μέσω ενός διαγράμματος μεταβολικού δικτύου, σχεδιασμένο σαν graph. Σε αυτό, οι κόμβοι θα είναι η κάθε ένωση ενώ οι ακμές θα δείχνουν τις ροές των αντιδράσεων. Τα διαγράμματα αυτά έγιναν με την βοήθεια του Makie.jl [cite:@DanischKrumbiegel2021] και συγκεκριμένα του extension GraphMakie.jl, το οποίο κάνει interface με το πακέτο Graphs.jl [cite:@Graphs2021] στο οποίο και ορίζονται τα graphs. Στο Σχήμα [[fig:metabolic-graph]] φαίνεται ένα τέτοιο γράφημα

#+ATTR_ORG: :width 900px
#+CAPTION: Διάγραμμα Προβλεπόμενου Μεταβολικού Δικτύου
#+NAME: fig:metabolic-graph
[[../plots/metabolic_results/35_0.png]]

Καθώς για τα πειράματα του βασικού σχεδιασμού υπάρχουν άλλα 9 τέτοια διαγράμματα, τα υπόλοιπα δεν παρατίθενται εδώ αλλά στο [[https://github.com/Vidianos-Giannitsis/masters-thesis/tree/main/plots/metabolic_results][Github]].

Από τα διαγράμματα αυτά, μπορούν να προκύψουν πολλά συμπεράσματα για το πως μεταβάλλεται το μεταβολικό μονοπάτι με τις αλλαγές στις λειτουργικές συνθήκες. Αυτά παρουσιάζονται στο επόμενο υποκεφάλαιο με κάποια συγκεντρωτικά διαγράμματα που ενισχύουν τις υποθέσεις αυτές.

** Συμπεράσματα Ανάλυσης
Μία σημαντική παρατήρηση που έγινε είναι πως η γλυκόζη η οποία καταναλώνεται στην ετερογαλακτική ζύμωση είναι ένα μεγάλο ποσοστό της συνολικής γλυκόζης και είναι σχεδόν σταθερή με την μεταβολή των συνθηκών (συγκεκριμένα είναι \( 0.8 \pm 0.05 \) της συνολικής). Αυτό το συμπέρασμα φαίνεται στο Σχήμα [[fig:gluc-het]].

#+ATTR_ORG: :width 800px
#+CAPTION: Ποσοστό γλυκόζης στην ετερογαλακτική ζύμωση
#+NAME: fig:gluc-het
[[../plots/metabolic_results/heterolactate_flux.png]]

Οπότε, θεωρείται πως το μονοπάτι αυτό γίνεται από τους ιθαγενής μικροοργανισμούς (αυτούς που περιέχονται ήδη στο υπόλειμμα τροφών) και επειδή είναι ανεξάρτητο της γλυκόλυσης/φρουκτόλυσης, δεν επηρεάζεται από την προσθήκη άλλων μικροοργανισμών.

Το μεγάλο ποσοστό γλυκόζης προς αυτό το μεταβολικό μονοπάτι εξηγεί κιόλας γιατί σε κάθε αντιδραστήρα βρέθηκε αιθανόλη ακόμη και στους 40 \( ^oC \) όπου φάνηκε να αναστέλλεται και είναι ένας από τους λόγους που παράγεται πολύ γαλακτικό. Ακόμη, συμφωνεί με την βιβλιογραφία, η οποία λέει πως οι ιθαγενής μικροοργανισμοί των υπολειμμάτων τροφών είναι συχνά βακτήρια γαλακτικού οξέος, τα οποία μπορούν να καταλύσουν αντιδράσεις παραγωγής και κατανάλωσης του γαλακτικού οξέος.

Οπότε, με βάση αυτή την βιβλιογραφία, αφού όντως οι ιθαγενής μικροοργανισμοί είναι βακτήρια γαλακτικού οξέος, αξίζει να δει κανείς τι γίνεται με την κατανάλωση του γαλακτικού προς προπιονικό οξύ. Στους 35 \( ^oC \), το μονοπάτι αυτό έχει αναστολή με την προσθήκη του μιξ, το οποίο μπορεί να σημαίνει πως αυτοί οι μικροοργανισμοί δεν μπορούν να κάνουν την αναγωγή αυτή, αλλά επικρατούν οι αντιδράσεις που καταλύουν καθώς έχουν αυξηθεί, οπότε αυτή χάνεται. Αυτή η υπόθεση ενισχύεται εν μέρει από το γεγονός ότι υπάρχει πολύ μικρή μεταβολή της αντίδρασης αυτής με την προσθήκη του μιξ στους 40 \( ^oC \), όμως, η αύξηση όταν προστίθεται το μιξ είναι μεγάλη, οπότε είναι πιθανόν πως υπάρχει κάποιος πιο περίπλοκος μηχανισμός πίσω από την αντίδραση αυτή. Τα αποτελέσματα αυτά παρουσιάζονται στα Σχήματα [[fig:prop-35]] και [[fig:prop-40]]. 

#+ATTR_ORG: :width 600px
#+CAPTION: Παραγωγή Προπιονικού - 35 C
#+NAME: fig:prop-35
[[../plots/metabolic_results/propionate_flux_35.png]]

#+ATTR_ORG: :width 600px
#+CAPTION: Παραγωγή Προπιονικού - 40 C
#+NAME: fig:prop-40
[[../plots/metabolic_results/propionate_flux_40.png]]

Οι υπόλοιπες αντιδράσεις θεωρείται πως επηρεάζονται είτε άμεσα ή έμμεσα από την προσθήκη του μιξ. Για την υδρόλυση της σακχαρόζης και την γλυκόλυση, αποτελούν δύο γρήγορες αντιδράσεις οι οποίες γίνονται είτε με ή χωρίς παρουσία του μιξ, οπότε, είναι δύσκολο να αποφανθεί αν παίζει ρόλο η προσθήκη του. Θεωρείται όμως πως μπορεί να τις επιταχύνει. Η φρουκτόλυση σίγουρα επηρεάζεται από τους προστιθέμενους μικροοργανισμούς επειδή όπως φαίνεται και στο Σχήμα [[fig:hplc-35]], οι ιθαγενής μικροοργανισμοί δεν μπορούν να καταναλώσουν αποδοτικά την φρουκτόζη. Οι υπόλοιπες αντιδράσεις σίγουρα θα επηρεάζονται είτε άμεσα ή έμμεσα από την προσθήκη του μιξ, αν αυτό επηρεάζει μία τουλάχιστον, καθώς όλες αποτελούν αντιδράσεις μεταβολισμού του πυροσταφυλικού οξέος. Για καλύτερη σύγκριση τους, παρατίθεται και το Σχήμα [[fig:pyr-flux]] . 

#+ATTR_ORG: :width 800px
#+NAME: fig:pyr-flux
#+CAPTION: Μεταβολισμός του Πυροσταφυλικού Οξέος
[[../plots/metabolic_results/pyr_flux_tot.png]]

Από το διάγραμμα αυτό, μπορούν να αναλυθούν σε περισσότερο βάθος κάποιες ενδιαφέρουσες παρατηρήσεις που έχουν γίνει για τα πειράματα αυτά. Μία από τις βασικότερες παρατηρήσεις που είχε γίνει ήταν πως στους 35 \( ^oC \) αναστελλόταν η παραγωγή οξικού οξέος ενώ στους 40 \( ^oC \) η παραγωγή αιθανόλης. Η αναστολή της παραγωγής αιθανόλης θεωρείται πως είναι απενεργοποίηση των μικροοργανισμών λόγω της υψηλής θερμοκρασίας, ενώ για το οξικό δεν θα μπορούσε να ισχύει αυτό (εφόσον αναστέλλεται στην χαμηλή θερμοκρασία). Οπότε, είχε θεωρηθεί πως η μείωση του οξικού οφείλεται σε κάποια αλληλεπίδραση του με τα άλλα προϊόντα.

Αυτή φαίνεται ξεκάθαρα από το σχήμα αυτό. Στους 35 \( ^oC \), το μεγαλύτερο ποσοστό του πυροσταφυλικού μετατρέπεται σε αιθανόλη, με μικρή ποσότητα γαλακτικού καθώς και μικρή ποσότητα μικτής παραγωγής αιθανόλης/οξικού. Αυτό δείχνει πως η προσθήκη του μιξ, ευνοεί την παραγωγή αιθανόλης εώς ένα σημείο και μετά έχει ελάχιστη επίδραση (έτσι και αλλιώς είναι γνωστό πως στους 35 \( ^oC \) δεν επέφερε καμία βελτίωση η προσθήκη πάνω από 2 mL μιξ). Η αιθανόλη παράγεται από το Acetyl-CoA μέσω αναγωγής. Επειδή είναι πάρα πολύ ενεργοί οι μικροοργανισμοί αυτοί με την προσθήκη του μιξ, μεταβολίζουν μεγάλο ποσοστό του πυροσταφυλικού και πολύ λίγο Acetyl-CoA μετατρέπεται σε οξικό, και αυτό σε συνδυασμό με αιθανόλη. Η αιθανόλη δεν απαιτεί κάποιο συμπροϊόν κατά τον μεταβολισμό της και το οξικό παράγεται αν τα αναγωγικά μέσα είναι λίγα λόγω της ευκολίας μετατροπής του Acetyl-CoA σε οξικό.

Όταν όμως απενεργοποιούνται οι μικροοργανισμοί αυτοί στους 40 \( ^oC \), κύριο προϊόν της διεργασίας γίνεται το άλλο αναγωγικό προϊόν, το γαλακτικό οξύ. Το γαλακτικό οξύ όμως παράγεται από την άμεση αναγωγή του πυροσταφυλικού οξέος, οπότε δεν παράγει αναγωγικά μέσα κατά την παραγωγή του. Ως αποτέλεσμα, υπάρχει ένας οξειδοαναγωγικός περιορισμός στην παραγωγή του γαλακτικού οξέος και παρόλο που η προσθήκη του μιξ το ευνοεί, δεν μπορεί να φτάσει παραπάνω από περίπου \( 25-30 \% \) του πυροσταφυλικού για αυτό τον λόγο. Για να αποκατασταθεί η οξειδοαναγωγική ισορροπία από την ευνόηση αυτή του γαλακτικού, είναι αναγκαστικό να παραχθεί το βασικό οξειδωτικό προϊόν του πυροσταφυλικού, το οξικό οξύ. Οπότε, με την προσθήκη του μιξ στην θερμοκρασία αυτή, υπάρχει μία θετική επίδραση στην συγκέντρωση του οξικού οξέος.

Οπότε, φαίνεται πως τα αναγωγικά προϊόντα είναι αυτά που επηρεάζονται άμεσα με θετικό τρόπο από τους μικροοργανισμούς του μιξ, ενώ το οξικό επηρεάζεται έμμεσα επειδή στην μία περίπτωση η αιθανόλη δεν απαιτεί την συμπαραγωγή του ενώ απτην άλλη το γαλακτικό την απαιτεί.

Ένα ακόμη συμπέρασμα, το οποίο είναι αξιοσημείωτο φαίνεται αν ζουμάρουμε στους ιθαγενής μικροοργανισμούς (Σχήμα [[fig:indigenous]]). Παρόλο που θεωρητικά μπορούν να καταλύσουν και την παραγωγή οξικού και την παραγωγή αιθανόλης, στους 35 \( ^oC \) δεν παράγεται καθόλου οξικό από μόνο του (ενώ μπορεί να παραχθεί αν προστεθεί 1 mL μιξ) και αντίστοιχα, η αιθανόλη δεν μπορεί να παραχθεί μόνη της στους 40 \( ^oC \), αλλά χωρίς την προσθήκη του μιξ, παράγεται μία ποσότητα μαζί με το οξικό. Οπότε, υπάρχει μία ένδειξη πως οι ιθαγενής μικροοργανισμοί έχουν μία τάση να παράγουν μίγμα οξικού και αιθανόλης (μονοπάτι το οποίο είναι οξειδωαναγωγικά ουδέτερο), ενώ όταν προστίθεται το μιξ, προτιμούνται τα αναγωγικά μονοπάτια, με το οξικό να παράγεται μόνο για την απαραίτητη εξισορρόπηση του οξειδωαναγωγικού δυναμικού.

#+ATTR_ORG: :width 800px
#+NAME: fig:indigenous
#+CAPTION: Κατανάλωση πυροσταφυλικού οξέος από τους ιθαγενής μικροοργανισμούς
[[../plots/metabolic_results/pyr_flux_ind.png]]
