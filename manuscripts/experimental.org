#+TITLE: Πειραματική Διαδικασία

* COMMENT Επεξήγηση
Το αρχείο αυτό περιγράφει την πειραματική διαδικασία που χρησιμοποιήθηκε για όλα τα πειράματα (κεφάλαιο materials and methods). Παρακάτω υπάρχει το αρχικό και τελικό manuscript του πειραματικού από το paper για το πσχμ από το οποίο σίγουρα θα πάρω κάποια πράγματα, αλλά σε ένα βαθμό θα γίνει rewritten και σίγουρα θα έχει περισσότερες πληροφορίες.

* Υλικά και Μέθοδοι
\label{sec:materials_methods}

** Υπόστρωμα και Εμβόλιο
Τα \acrshort{fw} που χρησιμοποιήθηκαν συλλέχθηκαν από την φοιτητική λέσχη του Εθνικού Μετσόβιου Πολυτεχνείου και αποθηκεύτηκαν στους - 20 \( ^oC \) για περαιτέρω χρήση. Για τα εργαστηριακά πειράματα, όπου χρειάστηκε μικρή ποσότητα υποστρώματος ανά πείραμα, συλλέχθηκαν τρόφιμα μία φορά και τεμαχίστηκαν σε μπλέντερ (Cecotec Powder Black Titanium 2000). Έτσι, επιτεύχθηκε μία ομοιόμορφη ημιστερεή φάση η οποία μπορεί να χρησιμοποιηθεί ως υπόστρωμα για την υδρόλυση. Το υλικό αυτό αναλύθηκε ως προς το pH, την ηλεκτρική αγωγιμότητα, τα στερεά, την πυκνότητα και το \acrfull{cod}. Η σύσταση του φαίνεται στον πίνακα [[tbl:fw_characterism]]. Στην διάταξη της πιλοτικής κλίμακας, ο τεμαχισμός δεν ήταν απαραίτητος καθώς ο αντιδραστήρας είχε την δυνατότητα αυτή. Λόγω των ποσοτήτων που χρειαζόντουσαν, υπήρχε καθημερινή συλλογή \acrshort{fw}, τα χαρακτηριστικά των οποίων δεν αναλύθηκαν.

#+CAPTION: Χαρακτηριστικά Υπολειμμάτων Τροφών
#+NAME: tbl:fw_characterism
| Παράμετροι     | Τιμή              |
|----------------+-------------------|
| pH             | 4.62 \pm 0.02     |
| EC (μS/cm)     | 1817.7 \pm 38.0   |
| TS (%)         | 11.54 \pm 2.18    |
| VS (%)         | 10.93 \pm 2.07    |
| VS/TS (%)      | 94.70 \pm 4.46    |
| Density (g/mL) | 1.0316 \pm 0.0078 |
| sCOD (mg/L)    | 20009 \pm 1980    |
| TCOD (mg/L)    | 96031 \pm 2204    |
| sCOD/tCOD(%)   | 20.82 \pm 1.58    |

Το \acrfull{mix} που χρησιμοποιήθηκε είναι το εμπορικό σκεύασμα PROGEN L 100 της εταιρείας NCR Biochemical. Το σκεύασμα αυτό έχει ειδικά επιλεγμένους μικροοργανισμούς του γένους Bacillus οι οποίοι είναι ιδιαίτερα ενεργοί και είναι ικανοί να μεταβολίσουν οργανικά απόβλητα. Ιδιαίτερη έμφαση δίνεται στον μεταβολισμό λιπαρών ενώσεων, οι οποίες είναι και αυτές που δημιουργούν πρόβλημα σε βιολογικές δράσεις αν δεν αποδομηθούν. Καθώς το σκεύασμα είναι εμπλουτισμένο με ένζυμα, υδρολύει και έπειτα μεταβολίζει το απόβλητα ταχύτατα. Αυτό το κάνει ιδανικό για την πιο αποτελεσματική εκκίνηση ή την υποβοήθηση μίας βιολογικής δράσης, όπως για παράδειγμα η αναερόβια χώνευση. Είναι φιλικό προς το περιβάλλον καθώς οι μικροοργανισμοί που περιέχει επηρεάζουν θετικά το οικοσύστημα στο οποίο θα απορριφθούν.

Για την \acrshort{ad} χρησιμοποιήθηκε αναερόβια λάσπη προερχόμενη από τρεις διαφορετικές πηγές. Η πρώτη (Λάσπη 1) από τo \acrfull{kel} των βορείων προαστίων της Αττικής, η δεύτερη (Λάσπη 2) από μονάδα ανακύκλωσης απορριμάτων στην Βοιωτία και η τρίτη (Λάσπη 3) από αναερόβιο χωνευτήρα εγκατεστημένο σε βιομηχανία τροφίμων στην Αττική. Οι λάσπες αυτές αναλύθηκαν ως προς τα στερεά, το pH και την αλκαλικότητα. Τα αποτελέσματα των αναλύσεων αυτών φαίνονται στον πίνακα [[tbl:sludge_characterism]]. 

#+CAPTION: Χαρακτηριστικά Λάσπης
#+NAME: tbl:sludge_characterism
| Παράμετροι          | Λάσπη 1          | Λάσπη 2          | Λάσπη 3         |
|---------------------+------------------+------------------+-----------------|
| TS (g/kg)           | 46.277 \pm 0.033 | 25.546 \pm 0.238 | 4.315 \pm 0.151 |
| VS (g/kg)           | 12.364 \pm 0.322 | 16.148 \pm 0.704 | 2.001 \pm 0.072 |
| VS/TS (%)           | 26.72 \pm 0.72   | 63.23 \pm 3.34   | 46.38 \pm 0.05  |
| pH                  | 8.33 \pm 0.01    | 8.90 \pm 0.07    | 7.50 \pm 0.03   |
| Αλκαλικότητα (mg/L) | 12250            | 14200            | 1100            |

Η Λάσπη 3 είναι κοκκώδης λάσπη από αντιδραστήρα \acrshort{uasb}. Οπότε, παρότι έχει χαμηλή αλκαλικότητα και στερεά, θεωρείται πως έχει καλή ενεργότητα και μπορεί να χρησιμοποιηθεί αποτελεσματικά για μία αναερόβια χώνευση.

** Πειραματική διάταξη υδρόλυσης εργαστηριακής κλίμακας
Τα πειράματα υδρόλυσης/βιοαποδόμησης σε εργαστηριακή κλίμακα έγιναν στο όργανο DT70 της PHARMA TEST. Η διάταξη αυτού φαίνεται στο \figurename [[fig:lab_scale_hydro]]. 

#+NAME: fig:lab_scale_hydro
#+CAPTION: Πειραματική Διάταξη Υδρόλυσης Εργαστηριακής Κλίμακας
[[./lab_scale_hydrolysis.png]]

Συγκεκριμένα, το σύστημα αυτό αποτελείται από 7 ανεξάρτητα δοχεία χωρητικότητας 1 L, τα οποία είναι τοποθετημένα σε υδατόλουτρο για ρύθμιση της θερμοκρασίας και είναι εξοπλισμένα με αναδευτήρες τύπου κουπιού (Σχήμα [[fig:lab_scale_hydro]] (b)). Η θερμοκρασία και η ανάδευση ρυθμίζονται από μία οθόνη την οποία διαθέτει το μηχάνημα (Σχήμα [[fig:lab_scale_hydro]] (a)). 

Ένα από τα βασικά πλεονεκτήματα μίας τέτοιας διάταξης είναι η ευκολία να δοκιμαστούν ταυτόχρονα πολλές λειτουργικές συνθήκες, καθώς το κάθε δοχείο λειτουργεί ανεξάρτητα. Έτσι, είναι η ιδανική διάταξη για την βελτιστοποίηση μίας τέτοιας διεργασίας.

** Δοκιμαστικά πειράματα υδρόλυσης
\label{sec:prep-hydro}

Για να αποφανθούν οι σημαντικότερες συνθήκες λειτουργίας της διεργασίας υδρόλυσης/βιοαποδόμησης έγιναν κάποια δοκιμαστικά πειράματα.

Το πρώτο δοκιμαστικό πείραμα χρησιμοποίησε τα \acrfull{ss} και το \acrfull{scod} ως βασικές αποκρίσεις. Η λογική αυτού ήταν πως τα \acrshort{ss} θα πρέπει να μειώνονται καθώς γίνεται υδρόλυση, ενώ δεν θα επηρεάζονται από αυξήσεις που οφείλονται στην ανάπτυξη των μικροοργανισμών και το \acrshort{scod} θα αυξάνεται καθώς γίνεται υδρόλυση και η στερεή οργανική ύλη διαλύεται. Εξετάστηκαν διαφορετικές αναλογίες \acrshort{fw}-νερού (1:1, 1:2 και 1:3), κρατώντας την ποσότητα \acrshort{fw} σταθερή στα 200 g, για να βρεθεί αν το μείγμα παραμένει ομοιογενές και μπορεί να παρατηρηθεί ικανοποιητική υδρόλυση. Η ανάδευση ρυθμίστηκε στα 120 rpm, όπου παρατηρήθηκε πως όλα τα μίγματα αναδευόντουσαν αποτελεσματικά. Η θερμοκρασία ρυθμίστηκε στους 45 \( ^oC \), καθώς οι διεργασίες ενζυμικής υδρόλυσης είναι συνήθως αποδοτικές σε θερμοκρασίες κοντά στους 50 \( ^oC \). 

Διαπιστώθηκε πως τα \acrfull{ss} μειώνονται σε 24 ώρες, αλλά και το \acrshort{scod} μειώθηκε. Έτσι, προέκυψε το συμπέρασμα πως η υδρόλυση και η ζύμωση διεξάγονται ταυτόχρονα και η ζύμωση έχει γρηγορότερο ρυθμό (εφόσον υπάρχει μείωση στερεών αλλά και μείωση \acrshort{scod}). Επίσης, παρατηρήθηκαν προβλήματα στην διεξαγωγή της διήθησης στις αραιώσεις 1:1 και 1:2, οπότε για όλα τα επόμενα πειράματα χρησιμοποιήθηκε η αραίωση 1:3.

Για να μελετηθεί πιο αναλυτικά η αλληλεπίδραση των δύο διεργασιών και να επιλεχθούν οι κατάλληλες συνθήκες για έναν πειραματικό σχεδιασμό βελτιστοποίησης, έγινε ένα δεύτερο πείραμα. Στο πείραμα αυτό χρησιμοποιήθηκαν 2 επαναλήψεις του ίδιου πειράματος (για να μελετηθεί η επαναληψιμότητα της διεργασίας), στο οποίο χρησιμοποιήθηκε αναλογία \acrshort{fw}-νερού 1:3 και ανάδευση 120 rpm, όπως επιλέχθηκαν από το προηγούμενο πείραμα. Η θερμοκρασία ρυθμίστηκε στους 45 \( ^oC \) και προστέθηκαν 2 mL \acrshort{mix}. Ως μεταβλητές απόκρισης, δοκιμάστηκαν οι εξής: \acrshort{ss} (ολικά και πτητικά), \acrshort{scod}, συγκέντρωση σακχάρων και συγκέντρωση προϊόντων οξεογενούς ζύμωσης (συγκεκριμένα μετρήθηκαν γαλακτικό οξύ, οξικό οξύ, προπιονικό οξύ και αιθανόλη). Για να αποφασισθεί η διάρκεια της διεργασίας υδρόλυσης/βιοαποδόμησης, η δειγματοληψία στο πείραμα αυτό ήταν συχνή. Συγκεκριμένα, την πρώτη μέρα έγινε δειγματοληψία στις 0, 1, 2, 3, 4, 5, 6 ενώ τις επόμενες 4 ημέρες, γινόταν δειγματοληψία κάθε 2 ώρες για 6 ώρες. Στο 2ο δείγμα (που χρησιμοποιείται για επανάληψη) δεν έγιναν οι συχνές δειγματοληψίες την πρώτη μέρα, αλλά μόνο δειγματοληψίες στις 0, 1 και 5 ώρες. Καθώς παρατηρήθηκαν αλλαγές μέχρι και την 5η μέρα (98 ώρες), το πείραμα αυτό αφέθηκε να λειτουργήσει και πάρθηκαν 2 τελευταία δείγματα στις 167 και 171 ώρες για να διαπιστωθεί αν θα παρατηρηθεί κάποιο πλατό.

  Τέλος, έγινε ένα τρίτο πείραμα, όπου μετρήθηκε κατά βάση η εξάτμιση του νερού, η οποία παρατηρήθηκε πως έπαιξε σημαντικό ρόλο στα προηγούμενα πειράματα. Συγκεκριμένα, καθώς η διάταξη που χρησιμοποιήθηκε έχει 7 θέσεις, τοποθετήθηκαν 7 πανομοιότυπα πειράματα με τις εξής συνθήκες: 200 g \acrshort{fw}, 600 g νερό, 2 mL \acrshort{mix}, θερμοκρασία ρυθμισμένη στους 35 \( ^oC \) και ανάδευση στα 120 rpm. Μετά από 1, 2, 3, 7, 9, 11 και 14 ημέρες μετά την έναρξη του πειράματος, ένα από τα 7 δείγματα αφαιρούταν από την διάταξη και μετριόταν η μάζα του καθώς και τα TS του. Αφαιρώντας την μείωση μάζας των στερεών (η οποία οφείλεται καθαρά στην υδρόλυση) από την μείωση της συνολικής υγρής μάζας, μπόρεσε να προσδιοριστεί η μείωση της μάζας του νερού. Εφόσον δεν υπήρχαν δειγματοληψίες, η απώλεια μάζας αυτή οφειλόταν αποκλειστικά στην εξάτμιση. Έτσι, ποσοτικοποιήθηκε και ο ρυθμός εξάτμισης.

*** COMMENT Συμπεράσματα
Τα συμπεράσματα που προέκυψαν ήταν τα εξής:
- Κατά την διάρκεια της διεργασίας, εξατμίζεται κάποια ποσότητα νερού. Ακόμη, κάποια απομακρύνεται λόγω δειγματοληψίας. Αυτό μπορεί να δημιουργήσει προβλήματα ανακρίβειας στην διεργασία, οπότε στα επόμενα πειράματα η δειγματοληψία περιορίστηκε σε 1 φορά την ημέρα.
- Τα \acrshort{ss} δεν είναι μία αποτελεσματική απόκριση καθώς επηρεάζονται πολύ έντονα από το παραπάνω φαινόμενο και είναι δύσκολο να παρατηρηθεί η μείωση τους.
- Το \acrshort{scod} παρουσίαζε ταλαντώσεις, οι οποίες οφείλονται στην ταυτόχρονη υδρόλυση (αύξηση του \acrshort{scod}) και ζύμωση (μείωση του \acrshort{scod}). Επίσης μπορεί να έπαιξε ρόλο και η εξάτμιση του νερού. Ως αποτέλεσμα, ούτε αυτό μπορεί να χρησιμοποιηθεί πολύ ικανοποιητικά.
- Η συγκέντρωση των σακχάρων και των οξέων που παράγονται κατά την διεργασία είναι η καλύτερη δυνατή απόκριση αυτής. Φαίνεται ξεκάθαρα η τάση παραγωγής ή κατανάλωσης των ενώσεων αυτών και η αναλογία τους στο τελικό υπόστρωμα μπορεί να αποτελέσει μέτρο της ποιότητας της οξεογένεσης στην διεργασία.

** Πειραματικός κύκλος υδρόλυσης
\label{sec:lab-hydro}
Με βάση τα αποτελέσματα των δοκιμαστικών πειραμάτων αυτών σχεδιάστηκε ένας πειραματικός κύκλος για την βελτιστοποίηση της διεργασίας. Αποφασίστηκε να μην ρυθμιστεί η αραίωση και η ανάδευση και να αφεθούν στην τιμή που βρέθηκε πως λειτουργεί καλά η διεργασία (200 mL \acrshort{fw}, 600 mL νερό, 120 rpm ανάδευση), ενώ ως παράμετροι προς βελτιστοποίηση επιλέχθηκαν η θερμοκρασία και η ποσότητα του \acrshort{mix}. Για την θερμοκρασία, εξετάστηκαν οι τιμές 35 και 40 \( ^oC \) ως δύο αντιπροσωπευτικές τιμές της μεσόφιλης περιοχής, ενώ όπου υπήρχε η δυνατότητα, εξετάστηκε και η διαφορά τους με την θερμοκρασία 45 \( ^oC \) όπου έγινε ένα από τα δοκιμαστικά πειράματα. Για την ποσότητα του \acrshort{mix} εξετάστηκαν οι τιμές 0 (επίδραση μόνο της θερμοκρασίας), 1, 2, 4 και 8 ml ανά 200 mL FW. 

Ως μεταβλητές απόκρισης στα πειράματα αυτά επιλέχθηκαν η μέτρηση των συγκεντρώσεων σακχάρων, των \acrshort{vfa} και του \acrshort{scod}.  Με αυτά, μπορούν να υπολογιστούν τα εξής: η συνολική συγκέντρωση \acrshort{vfa} η οποία δείχνει πόσα προϊόντα παράχθηκαν και ιδιαίτερα ο λόγος \( \frac{\text{tVFAs in COD-eq}}{\text{sCOD}} \) ο οποίος είναι ένας πολύ χρήσιμος λόγος για μία διεργασία οξεογένεσης καθώς αποτελεί την απόδοση της. Επίσης, σημαντική είναι και η αναλογία της τελικής υγρής απορροής στα διάφορα \acrshort{vfa}, η οποία είναι καθοριστική για την ποιότητα της αναερόβια χώνευση.

Εκτός από την τελική δειγματοληψία όμως, έγιναν και δειγματοληψίες κατά την διάρκεια του πειράματος (μία φορά την ημέρα, η οποία κρίθηκε η βέλτιστη συχνότητα μετά τα δοκιμαστικά πειράματα). Η δειγματοληψία αυτή επέτρεψε την καταγραφή κάποιων σταδίων στην διεργασία, το οποίο επέτρεψε την διαπίστωση των μεταβολικών μονοπατιών που ακολουθήθηκαν.

** Υδρόλυση σε πιλοτική κλίμακα
\label{sec:pilot-exp}

Για τα πειράματα σε πιλοτική κλίμακα χρησιμοποιήθηκε ο πρωτότυπος αερόβιος χωνευτήρας (MyECO) χωρητικότητας 300 L. Η διάταξη αυτού φαίνεται στο Σχήμα [[fig:pilot_hydrolysis]].

#+CAPTION: Πειραματική Διάταξη Πιλοτικής Υδρόλυσης
#+NAME: fig:pilot_hydrolysis
[[./pilot_hydrolysis_captioned.png]]

Στο εσωτερικό του χωνευτήρα έχει τοποθετηθεί αδρανές πλαστικό πληρωτικό υλικό, για την καλύτερη διεπαφή \acrshort{fw} και ενζύμων-μικροοργανισμών καθώς και τον σχηματισμό βιοφίλμ, ο οποίος ανεβάζει την απόδοση επεξεργασίας της χώνευσης. Ακόμη, στο εσωτερικό του χωνευτήρα υπάρχει ένας οριζόντιος άξονας με 4 ράβδους οι οποίες επιτρέπουν τον τεμαχισμό και ταυτόχρονα την ανάδευση του συστήματος. Συγκεκριμένα, οι ράβδοι αυτές έχουν ελαστικά άκρα, όποτε μπορούν να τεμαχίσουν τα υδρολύματα κατά την περιστροφή τους και να τα μεταφέρουν προς την εκροή, αναδεύοντας τα. Το σύστημα αυτό έχει ισχύ 1 HP. Επιπλέον, ο χωνευτήρας διαθέτει εσωτερική ζυγαριά για την μέτρηση της μάζας της τροφοδοσίας και ενσωματωμένο PLC (2) που επιτρέπει την ρύθμιση του ρυθμού τροφοδοσίας του σκευάσματος, το οποίο είναι αποθηκευμένο σε ειδικό δοχείο του οργάνου (5), καθώς και του νερού που προστίθεται στο εσωτερικό του αντιδραστήρα, αλλά και στην εκροή του, για την αραίωση του τελικού προϊόντος. Μετά από κάποιον χρόνο παραμονής, η επεξεργασμένη υγρή εκροή αποβάλλεται από τον χωνευτήρα (6) και οδηγείται σε λιποσυλλέκτη (3) για να απομακρυνθούν οι λιπαρές ενώσεις. Η εκροή αυτού οδηγείται στη δεξαμενή συλλογής χωρητικότητας 300 L (4) από την οποία γίνεται η δειγματοληψία για να αναλυθεί η ποιότητα της εκροής αυτής. Το όργανο διαθέτει ροόμετρο για την μέτρηση της εκροής του (7).

Η λειτουργία του είναι ήμι-διαλείποντος έργου καθώς ο αντιδραστήρας τροφοδοτείται 2 φορές την ημέρα (μία το πρωί και μία το απόγευμα) ενώ η εκροή του λειτουργεί συνεχώς.

Τα πειράματα που διεξάχθηκαν στην κλίμακα αυτή είχαν ως σκοπό να εξετάσουν την εφικτότητα της υδρόλυσης σε μεγαλύτερη κλίμακα και την συλλογή υδρολύματος για αναερόβια χώνευση, για να διαπιστωθεί αν αυτή είναι το ίδιο αποτελεσματική στην εργαστηριακή και πιλοτική κλίμακα. Για τον σκοπό αυτόν, η τροφοδοσία του \acrshort{mix} ρυθμίστηκε σε τιμές οι οποίες αντιστοιχούν στις αναλογίες που χρησιμοποιήθηκαν στα πειράματα εργαστηριακής κλίμακας. Βέβαια, ο πιλοτικός χωνευτήρας δεν έχει την δυνατότητα ελέγχου της θερμοκρασίας, οπότε αναμένεται να μην είναι ακριβώς ίδια η ζύμωση σε σχέση με αυτήν στην εργαστηριακή κλίμακα. Για να εξεταστεί κάποια άλλη λειτουργική συνθήκη του συστήματος, έγινε ένας πειραματικός κύκλος όπου αυξήθηκε η προσθήκη νερού στον χωνευτήρα, για να διαπιστωθεί αν θα επηρεάσει πραγματικά το σύστημα, ή αν θα μειώσει απλώς το \acrshort{cod} λόγω αραίωσης.

Οπότε, οι 3 κύκλοι οι οποίοι διεξάχθηκαν είχαν τις εξής συνθήκες:
- 1ος κύκλος (P1): Τροφοδοσία 35.8 kg \acrshort{fw}/day με προσθήκη 4.24 L νερό/kg \acrshort{fw} και 0.005 L \acrshort{mix}/kg \acrshort{fw} (αντίστοιχο με το 1 mL στην εργαστηριακή κλίμακα).
- 2ος κύκλος (P2): Τροφοδοσία 37.5 kg \acrshort{fw}/day με προσθήκη 5.71 L νερό/kg \acrshort{fw} και 0.005 L \acrshort{mix}/kg \acrshort{fw}.
- 3ος κύκλος (P3): Τροφοδοσία 24.9 kg \acrshort{fw}/day με προσθήκη 8.9 L νερό/kg \acrshort{fw} και 0.01 L \acrshort{mix}/kg \acrshort{fw} (αντίστοιχο με το 2 mL στην εργαστηριακή κλίμακα).

  Αξίζει να αναφερθεί πως το νερό είναι σε κάθε περίπτωση περισσότερο από αυτό που χρησιμοποιούταν στα πειράματα εργαστηριακής κλίμακας (3 L νερό/kg \acrshort{fw}). Αυτό συμβαίνει διότι στην πιλοτική διάταξη απαιτείται περισσότερο νερό για να είναι ομοιογενής η λειτουργία και να μην υπάρχουν προβλήματα από ότι στην εργαστηριακή κλίμακα.

  Ως απόκριση της διεργασίας, εξετάστηκαν οι παραμέτροι \acrshort{ts}, \acrshort{vs}, \acrshort{scod}, \acrshort{tcod} . Ιδιαίτερα σημαντικό για την διεργασία θεωρήθηκε να είναι υψηλή η αναλογία sCOD/tCOD, η οποία αποτελεί την απόδοση της διεργασίας υδρόλυσης/βιοαποδόμησης.

** Πειραματική διάταξη αναερόβιας χώνευσης
Η \acrshort{ad} πραγματοποιήθηκε σε εργαστηριακούς αντιδραστήρες διαλείποντος έργου, συνολικού όγκου 500 mL ο καθένας. Η διάταξη που χρησιμοποιήθηκε φαίνεται στο Σχήμα [[fig:experimental_ad]].

#+NAME: fig:experimental_ad
#+CAPTION: Πειραματική Διάταξη Αναερόβιας Χώνευσης
#+ATTR_LATEX: :width 350px
[[./anaerobic_digestion_captioned.png]]

Για να διεξαχθεί ένας κύκλος πειραμάτων αναερόβιας χώνευσης, αρχικά ανοίγει το υδατόλουτρο (1) για να φτάσει την επιθυμητή θερμοκρασία και πληρώνονται οι αντιδραστήρες με λάσπη και νερό. Σφραγίζονται με χρήση parafilm και σιλικόνης για να είναι σίγουρο ότι δεν θα μπορέσει να υπάρξει κάποια διαρροή, δηλαδή απώλεια μεθανίου. Για να εκκινήσει η αντίδραση, το υπόστρωμα τροφοδοτείται στον αντιδραστήρα από ειδικό σωληνάκι με χρήση σύριγγας. Μόλις παραχθεί αέριο, αυτό θα διοχετευθεί στα δοχεία με το καυστικό νάτριο (2). Το καυστικό νάτριο μπορεί να δεσμεύσει το διοξείδιο του άνθρακα καθώς αντιδρά με το ανθρακικό οξύ που παράγεται όταν το CO_2 βρεθεί σε υδατική φάση. Ως αποτέλεσμα, στις προχοΐδες (3) διοχετεύεται καθαρό μεθάνιο, το οποίο είναι και αυτό που μας ενδιαφέρει. Η κάμερα (5) καταγράφει μία φορά την ώρα την στάθμη του νερού όλο το 24 ώρο, για να μπορέσει να γίνει μία κινητική μελέτη της διεργασίας αναερόβιας χώνευσης. Για τις βραδινές ώρες, είναι απαραίτητο να είναι ανοιχτή η λάμπα (4), ώστε να μπορεί να διαβαστεί η στάθμη των προχοΐδων. Οι φωτογραφίες που βγαίνουν κάθε ώρα, αποθηκεύονται στον Η/Υ (6), για να μπορέσουν να αναγνωστούν.

Έτσι, με την διάταξη αυτή μπορεί να εξεταστεί εύκολα το \acrfull{bmp} 5 διαφορετικών υποστρωμάτων ταυτόχρονα καθώς και ο ρυθμός παραγωγής μεθανίου σε αυτά ή η \acrfull{sma} τους. 

** Πειραματικός κύκλος αναερόβιας χώνευσης
\label{sec:exp-ad}

Μετά από βελτιστοποίηση της υδρόλυσης στην εργαστηριακή κλίμακα, αποφασίστηκε πως η θερμοκρασία 40 \( ^oC \) είναι πιο αποτελεσματική και ότι οι ποσότητες 1, 2 και 4 έχουν τα καλύτερα αποτελέσματα και αξίζει να διερευνηθούν περαιτέρω. Οπότε, οι 2 πρώτοι πειραματικοί κύκλοι αναερόβιας χώνευσης έγιναν με τα υδρολύματα αυτά για να εξεταστεί η ικανότητα τους να παράξουν μεθάνιο. Έπειτα, έγινε και ένας τρίτος κύκλος στον οποίο εξετάστηκε η ικανότητα παραγωγής μεθανίου από τα υδρολύματα που προήλθαν από την πιλοτική υδρόλυση. Σε όλα τα πειράματα η θερμοκρασία ήταν ρυθμισμένη στους 37 \( ^oC \) και η ανάδευση στα 170 rpm.

Κατά τον πρώτο κύκλο πειραμάτων, ο οποίος διεξάχθηκε με την Λάσπη 1, χρησιμοποιήθηκε εμβόλιο 125 g λάσπης (1.55 g VS/αντιδραστήρα) και πλήρωση του αντιδραστήρα με νερό. Αρχικά, η αναερόβια λάσπη ενεργοποιήθηκε με τροφοδοσία οξικού οξέος (100 mg), και στη συνέχεια, ακολούθησε η τροφοδοσία με τα υδρολύματα. Εκτός από τα υδρολύματα με 1, 2 και 4 mL \acrshort{mix}/200 g \acrshort{fw}, χρησιμοποιήθηκαν και το δείγμα με 0 mL \acrshort{mix}, το οποίο δείχνει την επίδραση μόνο της θερμοκρασίας, και το ανεπεξέργαστο \acrshort{fw}, για να διαπιστωθεί αν η αναερόβια χώνευση πραγματικά βελτιώνεται με την προσθήκη του \acrshort{mix}. Η τροφοδοσία με υδρολύματα έγινε με 100 mg \acrshort{scod}, δηλαδή μία αναλογία \acrfull{si} 0.06 g COD/g VS. Η αναλογία αυτή είναι σχετικά μικρή σε σχέση με άλλες μελέτες [cite:@hobbsEnhancingAnaerobicDigestion2018; @uckunkiranEnhancingHydrolysisMethane2015; @fengEffectPrefermentationTypes2020], αλλά επιλέχθηκε επειδή δίνει μία άμεση απόκριση, με αποτέλεσμα να μπορούν να γίνουν εύκολα πολλοί πειραματικοί κύκλοι.

Ο δεύτερος κύκλος πειραμάτων έγινε με παρόμοια λογική. Σκοπός ήταν να εξεταστεί αναερόβια λάσπη από διαφορετική πηγή (Λάσπη 2), για να διαπιστωθεί αν υπάρχει επαναληψιμότητα στα πειράματα. Στον κύκλο αυτό προστέθηκε μεγαλύτερο εμβόλιο λάσπης (250 g ή 4.2 g VS) ενώ η ποσότητα των υδρολυμάτων παρέμεινε ίδια (100 mg \acrshort{scod}). Οπότε, η αναλογία \acrshort{si} ήταν 0.02 g COD/g VS.

Στον τρίτο κύκλο χρησιμοποιήθηκαν τα υδρολύματα της πιλοτικής μονάδας. Συγκεκριμένα, χρησιμοποιήθηκαν τα πειράματα P1 και P3, τα οποία ήταν σε ποσότητα \acrshort{mix} ισοδύναμα των πειραμάτων με 1 και 2 ml \acrshort{mix} από την εργαστηριακή κλίμακα. Σκοπός του κύκλου αυτού ήταν να επιβεβαιωθεί η εφικτότητα της παραγωγής μεθανίου από το υδρόλυμα αυτό και η διαφορές που έχει από τα ίδια πειράματα σε εργαστηριακή κλίμακα. Καθώς όμως εξετάστηκαν μόνο 2 υδρολύματα, υπήρξε δυνατότητα να χρησιμοποιηθεί λάσπη από 2 διαφορετικές πηγές στον ίδιο κύκλο, για να διαπιστωθεί η επαναληψιμότητα αυτού. Συγκεκριμένα, χρησιμοποιήθηκε η Λάσπη 2 για να συγκριθούν τα αποτελέσματα με την εργαστηριακή κλίμακα, αλλά χρησιμοποιήθηκε επίσης και η Λάσπη 3. Και στις 2 περιπτώσεις χρησιμοποιήθηκαν 250 g λάσπης, αλλά αυτό ισοδυναμεί σε 4.2 g VS για την Λάσπη 2 και σε 0.5 g VS για την Λάσπη 3.

Ως βασικές αποκρίσεις εδώ, χρησιμοποιήθηκαν η μέγιστη παραγωγή μεθανίου από κάθε δείγμα, καθώς και ο ρυθμός παραγωγής αυτού με βάση το τροποποιημένο μοντέλο Gompertz (\autoref{sec:gompertz}) εφόσον υπήρχε η δυνατότητα 24ωρής καταγραφής του φαινομένου.

** Αναλυτικές Μέθοδοι
\label{sec:analyses}

Η μέτρηση pH έγινε με χρήση pH μέτρου (inoLab pH Level 1 pH Meter) σε ακολουθία με τις πρότυπες τεχνικές, ενότητα 4500-H^+ [cite:@aphaStandardMethodsExamination2005]. Η μέτρηση ηλεκτρικής αγωγιμότητας έγινε με τον ηλεκτροχημικό αναλυτή CONSORT C933.

Η μέτρηση των στερεών, έγινε σε ακολουθία με τις πρότυπες τεχνικές, ενότητα 2540 [cite:@aphaStandardMethodsExamination2005] . Συγκεκριμένα για τα \acrfull{ts}, έγινε ζύγιση σε προ-ζυγισμένη κάψα μετά από ξήρανση σε φούρνο στους 75 \( ^oC \) για 1 μέρα, ενώ για να μετρηθούν τα \acrfull{vs}, έγινε ζύγιση μετά από ξήρανση σε φούρνο στους 550 \( ^oC \) για 2 ώρες. Για τα \acrfull{ss}, έγινε αρχικά διήθηση του δείγματος με χρήση προ-ζυγισμένου φίλτρου Whatman GF/A το οποίο κατακρατεί στερεά διαμέτρου 1.6 μm και πάνω. Έπειτα, ακολουθήθηκε η ίδια διαδικασία με παραπάνω για την μέτρηση ολικών και πτητικών αιωρουμένων στερεών.

Η μέτρηση του \acrshort{cod} έγινε σε ακολουθία με τις πρότυπες τεχνικές, ενότητα 5220 [cite:@aphaStandardMethodsExamination2005]. Για την μέτρηση αυτή, αρχικά γίνεται αραίωση του δείγματος ανάλογα με το αναμενόμενο \acrshort{cod}, καθώς η μέθοδος είναι αξιόπιστη σε COD από 50 έως 1000 mg/L. Έπειτα, 2 ml του αραιωμένου δείγματος αναμιγνύονται με 2.8 ml πυκνού θειικού οξέος και 1.2 ml διχρωμικού καλίου και τοποθετούνται σε ειδικό φούρνο στους 150 \( ^oC \) για 2 ώρες (HACH COD Reactor 45600). Το διχρωμικό κάλιο είναι ισχυρό οξειδωτικό, ενώ το θειικό οξύ και η θερμοκρασία δρουν ως καταλύτες της αντίδρασης. Ανάλογα με το \acrshort{cod}, μεταβάλλεται η οξειδωτική κατάσταση του χρωμίου από +6 σε +3. Ταυτόχρονα, μεταβάλλεται το χρώμα του από πορτοκαλί σε γαλάζιο. Μετρώντας την απορρόφηση στα 600 nm μετά τις 2 ώρες, μπορεί να ποσοτικοποιηθεί η οξείδωση που διεξάχθηκε, και άρα το COD του δείγματος. Για να μετρηθεί το \acrshort{cod} ενός δείγματος, απαιτείται μία πρότυπη καμπύλη η οποία αντιστοιχεί την απορρόφηση σε συγκέντρωση \acrshort{cod}. Για την μέτρηση του \acrshort{tcod} το δείγμα λαμβανόταν ως είχε, ενώ για την μέτρηση του \acrshort{scod}, το δείγμα αρχικά διηθούταν με χρήση φίλτρου Whatman. Για ορισμένα δείγματα με πολλά στερεά, γινόταν και μία φυγοκέντριση (EBA 20, Hettich Zentrifugen σε συνθήκες 6000 rpm, 10 λεπτά) για να ολοκληρωθεί πιο γρήγορα ο διαχωρισμός των στερεών.

Για την αλκαλικότητα ακολουθήθηκε η μέθοδος της ογκομέτρησης. Συγκεκριμένα, 20 mL δείγματος ογκομετρήθηκαν με θειικό οξύ κανονικότητας 0.2 Ν μέχρι το pH να φτάσει 4.5. Ο όγκος που απαιτείται (V_sulf) είναι ενδεικτικός της αλκαλικότητας. Συγκεκριμένα, ισχύει \( \text{Alkalinity} = \frac{50 \cdot 1000 \cdot 0.2 \cdot V_{sulf}}{20} \) με την αλκαλικότητα να μετριέται σε mg CaCO_3/L.  

Για την μέτρηση των σακχάρων και των πτητικών λιπαρών οξέων κατά την υδρόλυση, χρησιμοποιήθηκε μία στήλη για \acrfull{hplc} (Agilent Technologies Infinity II). Ακολουθήθηκε η μέθοδος lactic temp, η οποία έχει χρόνο παραμονής στην στήλη 45 λεπτά και κινητή φάση HPLC Grade νερό με πυκνό θεϊικό οξύ συγκέντρωσης 275 μL/L. Οι κορυφές που ταυτοποιήθηκαν είναι για τις εξής ενώσεις: γλυκόζη, φρουκτόζη, σακχαρόζη, γαλακτικό οξύ, οξικό οξύ, προπιονικό οξύ και αιθανόλη. Στα χρωματογραφήματα υπήρχαν και κάποιες άλλες κορυφές, αλλά ήταν πολύ μικρές και θεωρήθηκαν αμελητέες. Οι κορυφές που ταυτοποιήθηκαν δεν παρουσίασαν κάποια επικάλυψη και ήταν όλες αρκετά ψηλές για να είναι έμπιστη η μέτρηση τους.

* Επεξεργασία Αποτελεσμάτων
\label{sec:result_analysis}

Όλα τα πειραματικά αποτελέσματα αναλύθηκαν με την βοήθεια της γλώσσας προγραμματισμού Julia [cite:@Julia-2017]. Η Julia είναι μία ελεύθερα διαθέσιμη γλώσσα η οποία είναι ιδιαίτερα κατάλληλη για υπολογιστικά προβλήματα όπως αυτά που χρειάστηκε να αναλυθούν. Η είσοδος και έξοδος δεδομένων μπορεί να γίνει εύκολα μέσω αρχείων CSV με την χρήση βιβλιοθηκών όπως οι CSV.jl και DataFrames.jl [cite:@JSSv107i04], κάτι το οποίο επιτρέπει την δια-λειτουργικότητα με εργαλεία όπως το Excel το οποίο μπορεί να δημιουργήσει αλλά και να διαβάσει τα αρχεία αυτά. Ακόμη, έχει πολύ καλές δυνατότητες παρουσίασης αποτελεσμάτων λόγω των εξαιρετικών βιβλιοθηκών της για γραφήματα. Στην εργασία αυτή χρησιμοποιήθηκαν τα [cite:@DanischKrumbiegel2021; @PlotsJL] . Η ανάλυση των αποτελεσμάτων έγινε με επαναλήψιμο τρόπο με την βοήθεια της βιβλιοθήκης DrWatson [cite:@Datseris2020] και ανέβηκε στο [[https://github.com/Vidianos-Giannitsis/masters-thesis][GitHub]]. Έτσι, κάνοντας clone το repository αυτό, μπορεί οποιοσδήποτε να αναπαράγει τα αποτελέσματα που θα παρουσιαστούν.

Σκοπός του κεφαλαίου αυτού είναι μία παρουσίαση του τρόπου επεξεργασίας των πειραματικών αποτελεσμάτων της εργασίας ενώ στο επόμενο κεφάλαιο θα γίνει η παράθεση κάποιων συγκεντρωτικών δεδομένων από τα οποία θα μπορέσουν να προκύψουν και τα τελικά συμπεράσματα.

** Δοκιμαστικά πειράματα υδρόλυσης
Τα πρώτα πειράματα που έγιναν ήταν τα δοκιμαστικά πειράματα για την υδρόλυση \autoref{sec:prep-hydro}. Αυτά επέτρεψαν την διαπίστωση των βέλτιστων συνθηκών λειτουργίας για τον κύριο πειραματικό κύκλο της υδρόλυσης.
 
*** Δοκιμή Διάφορων Αραιώσεων:
Από το πρώτο πείραμα δεν προέκυψαν πολλά αποτελέσματα, πέρα από το γεγονός ότι υδρόλυση και ζύμωση διεξάγονται ταυτόχρονα με την ζύμωση να υπερισχύει. Αξίζει να αναφερθεί πως από τα πειράματα που έγιναν, στην αραίωση 1:1 δεν μπόρεσε να διηθηθεί το δείγμα (και απορρίφθηκε γενικά ως αραίωση), στην αραίωση 1:2 ολοκληρώθηκε οριακά η διήθηση και στην αραίωση 1:3 διηθήθηκε κανονικά. Παρακάτω παρατίθενται τα διαγράμματα για τα \acrfull{tss} ([[fig:tss_test1]]) και το \acrfull{scod} ([[fig:cod_test1]]) για το πείραμα αυτό. Τα \acrfull{vss} μετρήθηκαν αλλά δεν παρουσιάζονται καθώς ακολουθούν ακριβώς την ίδια τάση με τα \acrfull{tss}. Συγκεκριμένα, για το πείραμα με αραίωση 1:2 ο λόγος VSS/TSS ήταν \( 96.65 \pm 0.50 \) και για την αραίωση 1:3 \( 97.98 \pm 0.23 \). 

#+CAPTION: Μέτρηση TSS - Δοκιμαστικό Πείραμα 1
#+NAME: fig:tss_test1
#+ATTR_ORG: :width 600px
[[../plots/10_10/tss_plot.png]]

#+CAPTION: Μέτρηση Διαλυτού COD - Δοκιμαστικό Πείραμα 1
#+NAME: fig:cod_test1
#+ATTR_ORG: :width 600px
[[../plots/10_10/COD_plot.png]]

*** Αρχικό Κινητικό Πείραμα:
Το επόμενο πείραμα ήταν το δοκιμαστικό πείραμα κινητικής το οποίο έγινε στους 45 \( ^oC \). Από το πείραμα αυτό μετρήθηκαν πολλές διαφορετικές αποκρίσεις για να διαπιστωθεί ποιες έχουν νόημα και ποιες όχι και επίσης έγινε συχνή δειγματοληψία.

Λόγω της πολύ μεγάλης διάρκειας του πειράματος και των συχνών δειγματοληψιών, παρατηρήθηκε πως η στάθμη του δοχείου στα 2 πειράματα μειώθηκε αρκετά (περίπου 550 ml ενώ ξεκίνησε από 800 ml). Η μεγάλη μεταβολή του όγκου, που οφείλεται σε μεγάλο βαθμό στην απώλεια νερού, επηρεάζει μάλλον και τις συγκεντρώσεις που μετρήθηκαν σε κάποιο βαθμό. Για αυτό και αποφασίστηκε η δειγματοληψία να γίνεται μία φορά την ημέρα για τα επόμενα πειράματα.

Συγκεκριμένα, η μέτρηση των ολικών και πτητικών αιωρουμένων στερεών θεωρείται πως δεν είναι αξιόπιστη καθώς παρουσιάζει έντονη παλινδρομική συμπεριφορά ενώ θεωρητικά δεν υπάρχει κάποια εξήγηση για την αύξηση των στερεών (πέρα από να επηρεάστηκαν από την μεταβολή του όγκου του νερού).

Μία αντίστοιχη παλινδρομική συμπεριφορά διαπιστώθηκε και στο \acrshort{cod}. Στην περίπτωση αυτή, παρότι σίγουρα επηρεάζεται και αυτό από τα παραπάνω προβλήματα, είναι πολύ πιο εύκολο να εξηγηθεί η παρουσία ταλαντώσεων. Εφόσον συμβαίνει ταυτόχρονα υδρόλυση και ζύμωση, η μία διεργασία αυξάνει το \acrshort{cod} ενώ η άλλη το μειώνει. Οι ρυθμοί αυτοί είναι δυναμικοί καθώς εξαρτώνται από πολλούς παράγοντες. Οπότε, παρόλο που από το \acrshort{cod} μπορεί να καταγραφεί μία ένδειξη του ποιος ρυθμός είναι και ο υψηλότερος την κάθε στιγμή, δεν θεωρείται η πιο καλή ανάλυση για την μελέτη της διεργασίας. Στο Σχήμα [[fig:init_kinetics_cod]] φαίνονται τα αποτελέσματα της ανάλυσης αυτής.

#+CAPTION: Μέτρηση COD - Αρχικό Κινητικό Πείραμα
#+NAME: fig:init_kinetics_cod
#+ATTR_ORG: :width 600px
[[../plots/23_10/cod_scatter_23_10.png]]

Λόγω των προβλημάτων της ανάλυσης αυτής, αποφασίστηκε να γίνει μία πιο στοχευμένη ανάλυση. Από την βιβλιογραφία, είναι γνωστό πως η \acrfull{hplc} είναι μία αναλυτική μέθοδος η οποία μπορεί να ανιχνεύσει σάκχαρα, αλκοόλες και πτητικά λιπαρά οξέα [cite:@zakyNewHPLCMethod2017; @temudoInfluencePHOpen2007; @graunkeExaminingMechanismsShortterm2014] . Οπότε, έγινε μία \acrshort{hplc} στα δείγματα των πειραμάτων αυτών για να βγει ένα καλύτερο συμπέρασμα για την διεργασία. Όπως αναφέρθηκε στην \autoref{sec:analyses}, στα δείγματα του πειράματος αυτού (καθώς και των επόμενων) ταυτοποιήθηκαν οι: γλυκόζη, φρουκτόζη, σακχαρόζη, γαλακτικό οξύ, οξικό οξύ, προπιονικό οξύ και αιθανόλη. Οι ενώσεις αυτές χωρίζονται σε 2 κατηγορίες. Τα σάκχαρα (γλυκόζη, φρουκτόζη, σακχαρόζη) τα οποία παράγονται από την υδρόλυση και καταναλώνονται από την ζύμωση και τα προϊόντα της ζύμωσης (γαλακτικό οξύ, οξικό οξύ, προπιονικό οξύ και αιθανόλη). Παρότι η αιθανόλη δεν είναι οργανικό οξύ, επειδή κατατάσσεται στα προϊόντα της οξεογένεσης, συνήθως λαμβάνεται υπόψιν όταν αναφέρονται τα συνολικά \acrfull{vfa}.

Εκτός από ταυτοποίηση των ενώσεων αυτών, η \acrshort{hplc} έχει την δυνατότητα να κάνει ποσοτική ανάλυση, καθώς η επιφάνεια της κάθε κορυφής στο χρωματογράφημα που προκύπτει από την ανάλυση είναι ανάλογη της συγκέντρωσης της ένωσης. Οπότε, με μία καμπύλη βαθμονόμησης, μπορεί να υπολογιστεί η κάθε συγκέντρωση. Επειδή όμως οι επιφάνειες είναι πολύ μεγαλύτερες των συγκεντρώσεων, η καμπύλη πρέπει να γίνει με την μορφή \( \text{Area} = aC + b \) και όχι \( C = a\text{Area} + b \) επειδή στην δεύτερη περίπτωση, οι συντέλεστες της καμπύλης θα τείνουν στο 0, το οποίο θα δημιουργήσει σφάλματα. Στην εξίσωση \ref{eqn:hplc-calibration} φαίνονται οι εξισώσεις βαθμονόμησης για κάθε ένωση.

\begin{subequations}
\label{eqn:hplc-calibration}
\begin{align}
C &= \frac{\text{Area} - 5131.12}{130943.83} & \text{Σακχαρόζη} \label{eqn:hplc-sucrose} \\
C &= \frac{\text{Area} - 7899.51}{264251.52} & \text{Γλυκόζη} \label{eqn:hplc-glucose} \\
C &= \frac{\text{Area} + 11335.7}{270115.2} & \text{Φρουκτόζη} \label{eqn:hplc-fructose} \\
C &= \frac{\text{Area} - 0.946}{1521.642} & \text{Γαλακτικό Οξύ} \label{eqn:hplc-lactate} \\
C &= \frac{\text{Area} + 0.684}{1092.079} & \text{Οξικό Οξύ} \label{eqn:hplc-acetate} \\
C &= \frac{\text{Area} + 25.17}{1060.057} & \text{Προπιονικό Οξύ} \label{eqn:hplc-propionate} \\
C &= \frac{\text{Area} - 8775.42}{113284.075} & \text{Αιθανόλη} \label{eqn:hplc-ethanol}
\end{align}
\end{subequations}

Τα συγκεντρωτικά αποτελέσματα της ανάλυσης αυτής φαίνονται στο Σχήμα [[fig:hplc-init-exp]]. 

#+CAPTION: Συνολικά Αποτελέσματα HPLC - Αρχικό Κινητικό Πείραμα
#+ATTR_ORG: :width 700px
#+NAME: fig:hplc-init-exp
[[../plots/23_10/final_scatter_23_10.png]]

Δύο ακόμη διαγράμματα που θεωρήθηκαν χρήσιμα ήταν τα συγκεντρωτικά διαγράμματα της συγκέντρωσης σακχάρων ([[fig:init-exp-sugars]]) και προϊόντων ([[fig:init-exp-prod]]), από τα οποία μπορούν να φανούν περισσότερο κάποιες τάσεις που υπάρχουν στην διεργασία.

#+CAPTION: Συνολική Συγκέντρωση Σακχάρων - Αρχικό Κινητικό Πείραμα
#+NAME: fig:init-exp-sugars
#+ATTR_LATEX: :width 300px
[[../plots/23_10/sugars_conc_scatter_23_10.png]]

#+CAPTION: Συνολική Συγκέντρωση Προϊόντων - Αρχικό Κινητικό Πείραμα
#+NAME: fig:init-exp-prod
#+ATTR_LATEX: :width 300px
[[../plots/23_10/product_conc_scatter_23_10.png]]

*** Ρυθμός Εξάτμισης Νερού:
Το τελευταίο δοκιμαστικό πείραμα ήταν για την εξάτμιση του νερού. Ο πίνακας [[tbl:ts-reduction]] δείχνει τα αποτελέσματα της μείωσης της συνολικής υγρής μάζας καθώς και των \acrshort{ts}, από τα οποία προκύπτει η μείωση της μάζας του νερού.

#+CAPTION: Ρυθμός Μεταβολής Υγρής και Ξηρής Μάζας
#+NAME: tbl:ts-reduction
| Ημέρα | Μείωση Υγρής Μάζας (g) | Μείωση TS (g) | Εξάτμιση Νερού (g) |
|-------+------------------------+---------------+--------------------|
|     1 |                   6.97 |          1.68 |               5.28 |
|     2 |                  12.88 |          2.35 |              10.53 |
|     3 |                  15.68 |         -0.73 |              16.42 |
|     7 |                  36.23 |          5.22 |              31.01 |
|     9 |                  38.06 |          3.83 |              34.23 |
|    11 |                  44.74 |          5.47 |              39.27 |
|    14 |                  45.49 |          7.86 |              37.63 |

Από τα αποτελέσματα αυτά, παρατηρείται πως η υγρή μάζα αρχικά μειώνεται γρήγορα και μεταξύ 11 και 14 ημερών έχει φτάσει ένα πλατό. Ο ρυθμός εξάτμισης του νερού φαίνεται να έχει παρόμοια τάση, βέβαια την τελευταία ημέρα που έγινε δειγματοληψία, η εξάτμιση μειώθηκε. Τα ευρήματα αυτά οδηγούν στην θεώρηση ότι ο ρυθμός εξάτμισης μπορεί να περιγραφεί πολύ καλά με μία παραβολική εξίσωση. Κάνοντας την προσαρμογή, προκύπτει πως για το πείραμα αυτό, το οποίο διεξάχθηκε στους 35 \( ^oC \), ο ρυθμός εξάτμισης δίνεται από την εξίσωση

\[ \text{Evaporation Rate} = -0.252t^2 + 6.287t - 0.723 ~ ~ ~ R^2 = 0.997 \]

με τον χρόνο να είναι εκφρασμένος σε ημέρες.

Για την μείωση των TS δεν μπορεί να προκύψει κάποιο ικανοποιητικό συμπέρασμα, το οποίο συνάδει με τις παρατηρήσεις των άλλων δοκιμαστικών πειραμάτων που έκριναν τα στερεά μη ικανοποιητικά για την παρακολούθηση της υδρόλυσης.

** Βασικός πειραματικός κύκλος υδρόλυσης εργαστηριακής κλίμακας
Για τον βασικό πειραματικό κύκλο της υδρόλυσης, έγιναν 2 πειράματα στα οποία εξετάστηκε η υδρόλυση 5 διαφορετικών αναλογιών \acrshort{mix}/\acrshort{fw}. Οι αναλογίες ήταν 0, 1, 2, 4 και 8 mL \acrshort{mix} ανά 200 g \acrshort{fw}. Η θερμοκρασία ρυθμίστηκε στους 35 \( ^oC \) για το πρώτο πείραμα και στους 40 \( ^oC \) για το δεύτερο, όπως αναφέρθηκε και στην \autoref{sec:lab-hydro}. Τα πρωτογενή πειραματικά αποτελέσματα ήταν αρχικό και τελικό \acrshort{cod} καθώς και τα αποτελέσματα της HPLC όπως και για το αρχικό κινητικό πείραμα, ενώ τα δευτερογενή συγκριτικά αποτελέσματα μεταξύ των κύκλων θα παρουσιαστούν στο \autoref{sec:result_discussion} στα πλαίσια της συζήτησης των αποτελεσμάτων για να αποφανθούν οι βέλτιστες λειτουργικές συνθήκες.

*** Πείραμα στους 35 \( ^oC \):
Η μεταβολή του \acrshort{cod} κατά τις 72 ώρες ταυτόχρονης υδρόλυσης και ζύμωσης φαίνεται στο Σχήμα [[fig:cod-35]].

#+NAME: fig:cod-35
#+CAPTION: Μεταβολή του COD κατά την υδρόλυση/ζύμωση - Πείραμα 35 \( ^oC \)
#+ATTR_LATEX: :width 250px
[[../plots/10_11/cod_groupedbar_10_11.png]]

Από την μεταβολή του \acrshort{cod} φαίνεται πως γενικά υπάρχει μία μείωση κατά την διεργασία, το οποίο συμφωνεί και με τα αποτελέσματα των δοκιμαστικών πειραμάτων. Επίσης, φαίνεται πως όσο περισσότερο \acrshort{mix} προστίθεται, η μείωση του \acrshort{cod} γίνεται όλο και περισσότερη. Αυτό εξηγείται, καθώς όσο προστίθεται το \acrshort{mix} προστίθενται ενεργοί μικροοργανισμοί, οι οποίοι όχι μόνο υδρολύουν το υπόστρωμα, αλλά καταναλώνουν και κάποια ποσότητα από το \acrfull{scod}.

Τα συγκεντρωτικά αποτελέσματα της HPLC φαίνονται στο Σχήμα [[fig:hplc-35]]. Εκτός από τα αποτελέσματα αυτά, το διάγραμμα περιέχει και την μέτρηση του pH, η οποία είχε γίνει στο πείραμα αυτό.

#+NAME: fig:hplc-35
#+CAPTION: Συνολικά Αποτελέσματα HPLC - Πείραμα 35 \( ^oC \)
#+ATTR_ORG: :width 600px
[[../plots/10_11/final_scatter_10_11.png]]

Επίσης παρουσιάζονται τα συγκεντρωτικά διαγράμματα σακχάρων και προϊόντων όπως έγινε και για το αρχικό κινητικό πείραμα. 

#+CAPTION: Συνολική Συγκέντρωση Σακχάρων - Πείραμα 35 \( ^oC \)
#+NAME: fig:hplc-sugars-35
#+ATTR_LATEX: :width 300px
[[../plots/10_11/sugars_conc_scatter_10_11.png]]

#+CAPTION: Συνολική Συγκέντρωση Προϊόντων - Πείραμα 35 \( ^oC \)
#+NAME: fig:hplc-products-35
#+ATTR_LATEX: :width 300px
[[../plots/10_11/product_conc_scatter_10_11.png]]

*** Πείραμα στους 40 \( ^oC \)
Τα αντίστοιχα αποτελέσματα προέκυψαν και από αυτό το πείραμα. Στο Σχήμα [[fig:cod-40]] φαίνεται η μεταβολή του \acrshort{scod} κατά την διάρκεια της υδρόλυσης/ζύμωσης.

#+NAME: fig:cod-40
#+CAPTION: Μεταβολή του COD κατά την υδρόλυση/ζύμωση - Πείραμα 40 \( ^oC \)
[[../plots/28_11/cod_groupedbar_28_11.png]]

Στο πείραμα αυτό, παρατηρείται μία τάση σχετικά διαφορετική από τα προηγούμενα πειράματα, καθώς το \acrshort{cod} γενικά αυξάνεται με την ζύμωση. Η πιο πιθανή εξήγηση είναι πως το αρχικό \acrshort{cod} ήταν πολύ χαμηλό, οπότε η υδρόλυση είχε γρηγορότερο ρυθμό από την ζύμωση γενικότερα και ως αποτέλεσμα φαίνεται περισσότερο η αύξηση.

Τα αποτελέσματα της HPLC φαίνονται στα Σχήματα [[fig:hplc-40]], [[fig:hplc-sugars-40]] και [[fig:hplc-products-40]].

#+NAME: fig:hplc-40
#+CAPTION: Συνολικά Αποτελέσματα HPLC - Πείραμα 40 \( ^oC \)
#+ATTR_ORG: :width 600px
[[../plots/28_11/final_scatter_28_11.png]]

#+CAPTION: Συνολική Συγκέντρωση Σακχάρων - Πείραμα 40 \( ^oC \)
#+NAME: fig:hplc-sugars-40
#+ATTR_LATEX: :width 300px
[[../plots/28_11/sugars_conc_scatter_28_11.png]]

#+CAPTION: Συνολική Συγκέντρωση Προϊόντων - Πείραμα 40 \( ^oC \)
#+NAME: fig:hplc-products-40
#+ATTR_LATEX: :width 300px
[[../plots/28_11/product_conc_scatter_28_11.png]]

*** COMMENT Για result discussion
Θα ξεκινήσουμε περιγράφοντας το μεταβολικό μονοπάτι το οποίο διαπιστώθηκε από τα παραπάνω αποτελέσματα με μία αναφορά ότι στο appendix θα υπάρχει μία λεπτομερή υπολογιστική ανάλυση για την διαπίστωση του μονοπατιού αυτού. Επίσης εδώ θα αναφερθούν διαφορές που φαίνονται σε αυτό μεταξύ των συνθηκών (κυρίως η αιθανόλη και η αλληλεπίδραση της με τις άλλες ενώσεις, αλλά και το πόσο καταναλώνεται η φρουκτόζη ανά πείραμα).

Μετά πάμε στα καθαρά συγκριτικά αποτελέσματα. Το συγκεντρωτικό bar plot με τις συγκεντρώσεις που έχουμε στο ποστερ, το plot με το acidification, οι έλεγχοι υυποθέσεων (ANOVA/t-tests για θερμοκρασία και ποσότητα mix) και τα διαγράμματα ευαισθησίας. Από όλες αυτές τις μπούρδες βγαίνουν διάφορα συμπεράσματα για την υδρόλυση τα οποία θα κάνω highlight.

Και για την πιλοτική βάζουμε τις παπάτζες με τα t-test ότι η αραίωση δεν έχει συνεισφέρει σημαντικά σε καλύτερη διαλυτοποίηση και η προσθήκη 2 mL mix την χειροτέρεψε. Και λέμε, οπότε, τα 1, 2 και 4 mL έχουν νόημα να συμπεριληφθούν στην χώνευση και πάει λέγοντας.

Κάποιες εύκολες παρατηρήσεις είναι πως η γλυκόζη και η σακχαρόζη μεταβολίζονται πλήρως μέσα στην πρώτη μέρα, ενώ η φρουκτόζη δεν μπορεί να μεταβολιστεί πλήρως και ο ρυθμός της μειώνεται σημαντικά μετά από ένα σημείο. Από άποψη προϊόντων, η διεργασία ξεκινάει παράγοντας γαλακτικό και αιθανόλη κυρίως και από την 3η μέρα (48 ώρες), το μονοπάτι μεταβάλλεται με την αιθανόλη και το γαλακτικό να καταναλώνονται εις βάρος του οξικού και του προπιονικού, τα οποία έχουν μία συνεχή αύξηση.

** Έλεγχος Υποθέσεων και Ανάλυση Ευαισθησίας
Καθώς όμως το προφίλ των παραγώμενων μεταβολικών προϊόντων σε κάθε συνθήκη αποτελεί την βασική απόκριση της διεργασίας, έγιναν και κάποιες πιο λεπτομερείς αναλύσεις. Η βασικότερη είναι μία ανάλυση ευαισθησίας η οποία έδειξε πως μεταβάλλονται τα προϊόντα με την μεταβολή των λειτουργικών συνθηκών. Επίσης όμως έγιναν έλεγχοι υποθέσεων για να εξεταστεί πόσο στατιστικά σημαντική είναι η μεταβολή της κάθε συνθήκης (ποιοτική ανάλυση), ώστε να διαπιστωθεί πως πράγματι έχει νόημα να εξεταστεί η ευαισθησία (ποσοτική ανάλυση). Τέλος, έγινε μία υπολογιστική ανάλυση η οποία προσπάθησε να συνδέσει τα παραγώμενα προϊόντα με τις αντιδράσεις από τις οποίες παράχθηκαν, με σκοπό μία πιο αναλυτική εικόνα των μεταβολικών μονοπατιών που ακολουθήθηκαν. Η ανάλυση αυτή είναι αρκετά ενδιαφέρουσα καθώς μπορεί να δώσει πολλές πληροφορίες για την διεργασία και πως να βελτιστοποιηθεί. Όμως, λόγω της φύσης της ανάλυσης είναι πολύ δύσκολο να επαληθευτεί πειραματικά η εγκυρότητα της. Η ανάλυση αυτή παρουσιάζεται στο Appendix A, αλλά τα βασικότερα συμπεράσματα της θα συμπεριληφθούν στο κεφάλαιο \autoref{result-discussion}.

Για τους ελέγχους υποθέσεων χρησιμοποιήθηκε το πακέτο HypothesisTests.jl μέσω του οποίου μπορούν να γίνουν έλεγχοι όπως το t-test και η \acrfull{anova}. Ένα πρόβλημα που υπάρχει στον έλεγχο αυτόν είναι πως για να επιβεβαιωθεί η στατιστική σημαντικότητα απαιτούνται πολλά δεδομένα και η επανάληψη του κάθε πειράματος πολλές φορές δεν θα ήταν πρακτικά εφικτή. Ένας τρόπος να παραχθούν αρκετά αποτελέσματα για να υπάρχει στατιστική σημαντικότητα χωρίς να γίνουν τόσες επαναλήψεις είναι να υποτεθεί πως τα αποτελέσματα θα ακολουθήσουν κανονική κατανομή. Έτσι, με έναν μέσο όρο και μία τυπική απόκλιση μπορούν να παραχθούν τα απαιτούμενα αποτελέσματα.

Όμως, τα πειράματα που έγιναν είναι λίγα ακόμη και για να προκύψει μία έγκυρη τυπική απόκλιση. Το πείραμα στο οποίο υπάρχουν αρκετά δείγματα για μία έγκυρη τυπική απόκλιση είναι το αρχικό πείραμα. Για καλύτερη ακρίβεια, έγινε η παραδοχή πως όλες οι δειγματοληψίες μέσα σε μία μέρα θα έπρεπε να έχουν την ίδια τιμή (το οποίο στην πράξη δεν ισχύει, αλλά οι αντιδράσεις είναι αργές, οπότε το σφάλμα της παραδοχής αυτής είναι μικρό). Έτσι, προέκυψε μία τυπική απόκλιση για κάθε μέρα του κύκλου αυτού και η απόκλιση που χρησιμοποιήθηκε ήταν ο μέσος όρος αυτών. Παρότι αυτή η διαδικασία δεν είναι τελείως έγκυρη, είναι ο πιο έμπιστος τρόπος να γίνει ένας έλεγχος υποθέσεων με το διαθέσιμο πλήθος δεδομένων.

Έπειτα, έγινε μία δειγματοληψία 20 "πειραμάτων" από τις κατανομές αυτές, οι οποίες ορίστηκαν με την βοήθεια του Distributions.jl [cite:@JSSv098i16], με τυχαίο τρόπο (με χρήση του πακέτου Random.jl με χρήση του seed 1234 ώστε να υπάρχει τυχαιότητα αλλά τα αποτελέσματα να είναι επαναλήψιμα). Η τιμή 20 επιλέχθηκε ως μία τιμή στην οποία με βάση την στατιστική, ένας έλεγχος υποθέσεων έχει αρκετά καλή ισχύ.

Ο σκοπός της \acrshort{anova} ήταν να εξετάσει αν έχει επίδραση στα προϊόντα η προσθήκη του \acrshort{mix}. Προέκυψε πως και για τις 2 θερμοκρασίες, η προσθήκη του \acrshort{mix} είχε επίδραση σε κάθε προϊόν με στατιστική βεβαιότητα (p-Value < 0.001). Έπειτα, έγινε ένας διαχωρισμός για να διαπιστωθεί αν η προσθήκη παραπάνω από 2 mL \acrshort{mix} έχει επίδραση και αντίστοιχα αν η προσθήκη του \acrshort{mix} έχει επίδραση αν προστεθούν εώς 2 mL.

Προέκυψε πως η προσθήκη πάνω από 2 mL έχει επίδραση με στατιστική βεβαιότητα (p-Value < 0.001). Στους 35 \( ^oC \), η επίδραση αυτή είναι αρνητική, ενώ στους 40 \( ^oC \) είναι θετική. Για τους 40 \( ^oC \), εξετάστηκε αν έχει κάποια επίδραση η προσθήκη 8 mL \acrshort{mix} σε σχέση με τα 4. Από τον έλεγχο αυτόν, προέκυψε πως το οξικό δεν επηρεάζεται από την προσθήκη αυτή (p-Value = 0.9) ενώ δεν υπάρχουν αρκετά δεδομένα για να απορριφθεί η υπόθεση πως η αιθανόλη δεν μεταβάλλεται (p-Value = 0.03). 

Για τις ποσότητες από 2 mL και κάτω, προέκυψε πως στους 35 \( ^oC \) η προσθήκη επηρεάζει την ποσότητα κάθε προϊόντος με στατιστική σημαντικότητα (p-Value < 0.001). Το γαλακτικό οξύ και η αιθανόλη επηρεάζονται θετικά ενώ το οξικό οξύ και το προπιονικό οξύ αρνητικά. Στους 40 \( ^oC \), μόνο το γαλακτικό και το προπιονικό οξύ επηρεάζονται με στατιστικά σημαντικό τρόπο (p-Value < 0.001) ενώ για το οξικό οξύ και την αιθανόλη δεν μπορεί να προκύψει ασφαλώς το συμπέρασμα αυτό (με p-Value = 0.14 και 0.06 αντίστοιχα).

Τέλος, έγινε ένα t-test για να εξεταστεί ποιά προϊόντα επηρεάζονται από την θερμοκρασία. Διαπιστώθηκε πως η θερμοκρασία επηρέασε την παραγωγή κάθε προϊόντος σε κάθε θερμοκρασία (p-Value < 0.001) με μοναδική εξαίρεση το οξικό οξύ σε ποσότητες 0 και 1 mL \acrshort{mix}, το οποίο ήταν ίδιο σε κάθε θερμοκρασία (p-Value = 0.92 και 0.46 αντίστοιχα).

Έχοντας επιβεβαιώσει ποιες μεταβολές έχουν στατιστική σημαντικότητα, έγινε μία ανάλυση ευαισθησίας για να ποσοτικοποιηθούν τα παραπάνω αποτελέσματα. Η ανάλυση ευαισθησίας έγινε με το πακέτο GlobalSensitivity.jl [cite:@dixit2022globalsensitivity] και συγκεκριμένα με την μέθοδο Morris. Ένα πρόβλημα στην εφαρμογή της ανάλυσης ευαισθησίας είναι πως δεν μπορεί να λειτουργήσει με διακριτά σημεία, αλλά χρειάζεται μία συνεχή συνάρτηση. Έγινε η παραδοχή πως από το ένα πειραματικό σημείο στο άλλο η συσχέτιση είναι γραμμική και άρα μπορεί να γίνει μία γραμμική παρεμβολή για να προκύψει η συνάρτηση. Αυτό δεν είναι σίγουρα σωστό, αλλά δεν μπορεί να διαπιστωθεί η ύπαρξη κάποιας μη γραμμικότητας χωρίς να διεξαχθούν περισσότερα πειράματα. Η παρεμβολή έγινε με το πακέτο Interpolations.jl [cite:@mark_kittisopikul_2023_8066550] το οποίο έχει την δυνατότητα παρεμβολής στα δεδομένα 2 διαστάσεων (θερμοκρασίας και ποσότητας \acrshort{mix}) που έχουν προκύψει. Η ανάλυση ευαισθησίας έγινε ολικά αλλά και στις 3 υποπεριοχές που έγιναν και οι έλεγχοι υποθέσεων (0-2 mL \acrshort{mix}, 2-8 mL \acrshort{mix} και ξεχωριστά ανά θερμοκρασία). Για το visualization των αποτελεσμάτων αυτών επιλέχθηκε η χρήση ενός tornado diagram, το οποίο συνηθίζεται για αποτελέσματα ευαισθησίας. Στο Σχήμα [[fig:global-tornado]] φαίνεται η ολική ανάλυση ευαισθησίας.

#+NAME: fig:global-tornado
#+CAPTION: Ολική Ανάλυση Ευαισθησίας
[[../plots/sensitivity/global_tornado.png]]

Το οξικό οξύ φαίνεται να έχει αρνητική επίδραση στην ποσότητα του \acrshort{mix}, το οποίο δείχνει πως αν η προεπεξεργασία έχει σκοπό την προετοιμασία ενός υδρολύματος για αναερόβια χώνευση, η προσθήκη του \acrshort{mix} είναι επιβλαβής. Όμως, αν εξεταστούν ξεχωριστά οι 2 θερμοκρασίες, όπως στο Σχήμα [[fig:temperature-tornado]], θα διαπιστωθεί πως αυτό ισχύει μόνο στους 35 \( ^oC \), όπου οι μικροοργανισμοί που παράγουν αιθανόλη επικρατούν και καταναλώνουν το υπόστρωμα που θα γινόταν οξικό, ενώ στους 40 \( ^oC \) που αυτοί έχουν απενεργοποιηθεί, το οξικό παράγεται σε μεγαλύτερη ποσότητα. Η αλληλεπίδραση αυτή θεωρήθηκε καθώς η αιθανόλη και το οξικό οξύ αποτελούν τα δύο προϊόντα που προέρχονται από το Acetyl-CoA και ενισχύθηκε από τα συμπεράσματα της ανάλυσης που φαίνεται στο Appendix A. 

#+NAME: fig:temperature-tornado
#+CAPTION: Ανάλυση ευαισθησίας σε διακριτές θερμοκρασίες
[[../plots/sensitivity/temperature_tornado.svg]]

Άλλο ένα συμπέρασμα το οποίο προκύπτει από το Σχήμα [[fig:global-tornado]] το οποίο δεν είναι ακριβώς σωστό είναι η επίδραση της ποσότητας του \acrshort{mix} στην αιθανόλη. Στην περιοχή 0-2 mL \acrshort{mix}, έχει μία μεγάλη θετική επίδραση, ενώ αν η ποσότητα \acrshort{mix} αυξηθεί περαιτέρω, παράγεται όλο και λιγότερη αιθανόλη, με αποτέλεσμα αυτές να αλληλοαναιρούνται και να φαίνεται μία μηδενική επίδραση στο σύνολο. Για τον σκοπό αυτόν, αλλά και την διαπίστωση αν το πρόβλημα αυτό παρουσιάζεται σε κάποια άλλη ένωση, έγιναν οι αναλύσεις ευαισθησίας για τις 2 αυτές υποπεριοχές, οι οποίες φαίνονται στα Σχήματα [[fig:low-tornado]] και [[fig:high-tornado]].

#+NAME: fig:low-tornado
#+CAPTION: Ανάλυση Ευαισθησίας στην περιοχή 0-2 mL μιξ
[[../plots/sensitivity/tornado_low.png]]

Από το Σχήμα [[fig:low-tornado]] φαίνεται η θετική αυτή επίδραση της αιθανόλης στην ποσότητα \acrshort{mix}, μία ακόμη σημαντικότερη επίδραση της ποσότητας αυτής στο γαλακτικό και πως οι επιδράσεις της θερμοκρασίας είναι ακρετά μικρές, το οποίο δείχνει πως σε αυτές τις ποσότητες δεν είναι τόσο σημαντική η επίδραση της θερμοκρασίας.

#+CAPTION: Ανάλυση Ευαισθησίας στην περιοχή 2-8 mL μιξ
#+NAME: fig:high-tornado
[[../plots/sensitivity/tornado_high.png]]

Στο Σχήμα [[fig:high-tornado]] φαίνεται πως η αιθανόλη έχει μία σημαντική αρνητική επίδραση στην ποσότητα του \acrshort{mix} και ότι οι άλλες 3 ενώσεις έχουν αμελητέα επίδραση, το οποίο ενισχύει την υπόθεση ότι γενικά δεν έχει ιδιαίτερα μεγάλη επίδραση η προσθήκη παραπάνω από 2 mL.

** Πειράματα υδρόλυσης πιλοτικής κλίμακας
Στην πιλοτική κλίμακα έγιναν 3 πειράματα υδρόλυσης, οι συνθήκες των οποίων φαίνονται στην \autoref{sec:pilot-exp} . Παρακάτω, φαίνονται τα στερεά και το \acrshort{cod} για το κάθε πείραμα. Αξίζει να σημειωθεί πως η καθημερινή τροφοδοσία στο όργανο αυτό δεν είναι ίδια, καθώς τα υπολείμματα τροφών που συλλέγονται από ένα εστιατόριο έχουν εκ φύσεων ανομοιογένεια από μέρα σε μέρα. Οπότε, μπορούν να παρατηρηθούν αποκλίσεις που οφείλονται σε αυτό στα παρακάτω αποτελέσματα. Για τον λόγο αυτόν, ως υπόστρωμα στην αναερόβια χώνευση χρησιμοποιήθηκε μία υγρή απορροή που αποτελείται από μίγμα των απορροών των 4 ημερών και περιγράφεται από τον μέσο όρο και την τυπική απόκλιση που φαίνονται σε κάθε πίνακα. Η τυπική απόκλιση αυτή είναι και ένα μέτρο του πόσο σφάλμα αναμένεται να υπάρχει λόγω της ανομοιογένειας στην τροφοδοσία.

#+CAPTION: Υδρόλυση Πιλοτικής Κλίμακας - Πρώτος Κύκλος
#+NAME: tbl:pilot-hydro1
|   Day | TS (\( \% \)) | VS (\( \% \)) | VS/TS (\( \% \)) | sCOD (mg/L) | tCOD (mg/L) | sCOD/tCOD (\( \% \)) |
|-------+---------------+---------------+------------------+-------------+-------------+----------------------|
|     1 |          0.63 |          0.54 |            86.08 |      4561.5 |      8792.7 |                51.88 |
|     2 |          1.26 |          1.17 |            92.64 |      8135.1 |     13077.5 |                62.21 |
|     3 |          2.54 |          2.48 |            97.38 |     11134.4 |     37476.6 |                29.71 |
|     4 |          2.47 |          2.42 |            97.79 |     12991.1 |     32053.8 |                40.53 |
|       |               |               |                  |             |             |                      |
|  Mean |          1.73 |          1.65 |            93.47 |      9205.5 |     22850.2 |                46.08 |
| StDev |          0.81 |          0.83 |             4.73 |      3192.3 |     12163.0 |                12.17 |

\pagebreak

#+CAPTION: Υδρόλυση Πιλοτικής Κλίμακας - Δεύτερος Κύκλος
#+NAME: tbl:pilot-hydro2
|   Day | TS (\( \% \)) | VS (\( \% \)) | VS/TS (\( \% \)) | sCOD (mg/L) | tCOD (mg/L) | sCOD/tCOD (\( \% \)) |
|-------+---------------+---------------+------------------+-------------+-------------+----------------------|
|     1 |          1.07 |          0.97 |            91.05 |      6659.2 |     14029.6 |                47.47 |
|     2 |          0.62 |          0.51 |            82.13 |      4754.9 |      9387.8 |                50.65 |
|     3 |          0.59 |          0.50 |            85.67 |      3088.6 |      9149.8 |                33.76 |
|     4 |          1.54 |          1.48 |            96.28 |      5421.4 |     21699.1 |                24.98 |
|       |               |               |                  |             |             |                      |
|  Mean |          0.95 |          0.87 |            88.78 |      4981.0 |     13566.6 |                39.21 |
| StDev |          0.39 |          0.40 |             0.40 |      1288.7 |      5082.4 |                10.38 |

#+CAPTION: Υδρόλυση Πιλοτικής Κλίμακας - Τρίτος Κύκλος
#+NAME: tbl:pilot-hydro3
|   Day | TS (\( \% \)) | VS (\( \% \)) | VS/TS (\( \% \)) | sCOD (mg/L) | tCOD (mg/L) | sCOD/tCOD (\( \% \)) |
|-------+---------------+----------------+------------+-------------+-------------+----------------|
|     1 |          1.10 |           1.05 |      95.01 |      6326.0 |     13791.6 |          45.87 |
|     2 |          0.65 |           0.59 |      91.55 |      2326.9 |      7781.1 |          29.90 |
|     3 |          0.57 |           0.52 |      89.81 |      1184.3 |      6650.4 |          17.81 |
|     4 |          1.00 |           0.92 |      92.29 |      4600.2 |     12333.8 |          37.30 |
|       |               |                |            |             |             |                |
|  Mean |          0.83 |           0.77 |      92.16 |      3609.3 |     10139.2 |          32.72 |
| StDev |          0.22 |           0.22 |       1.87 |      1993.0 |      2995.4 |          10.30 |

** Πειράματα αναερόβιας χώνευσης
Για να προετοιμαστεί υπόστρωμα για την αναερόβια χώνευση έγινε μία επανάληψη του πειράματος υδρόλυσης εργαστηριακής κλίμακας στους 40 \( ^oC \), καθώς τα υδρολύματα δεν είχαν αποθηκευτεί. Σε αυτά έγινε μέτρηση μόνο του \acrshort{cod}, αλλά αναλύθηκε και το \acrfull{tcod} για να εξεταστεί η βιοαποδομησιμότητα που δεν έγινε στα προηγούμενα πειράματα. Το διάγραμμα αυτό φαίνεται στο Σχήμα [[fig:cod-ad-prep]].

#+CAPTION: COD Υδρολυμάτων για προετοιμασία Αναερόβιας Χώνευσης
#+NAME: fig:cod-ad-prep
#+ATTR_LATEX: :width 300px
[[../plots/26_03/complete_cod_bar_26_03.png]]

Το ολικό \acrshort{cod} έμεινε περίπου σταθερό, ενώ το διαλυτό αυξήθηκε στις περισσότερες περιπτώσεις. Η μεγάλη αύξηση στις ποσότητες 0 και 1 mL οφείλεται στο γεγονός ότι έγινε υδρόλυση, αλλά υπήρχαν λιγότεροι μικροοργανισμοί για να καταναλώσουν τα υδρολύματα.

Εφόσον προετοιμάστηκαν αυτά, άρχισε ο πρώτος πειραματικός κύκλος \acrshort{ad}. Η ανάλυση των αποτελεσμάτων ήταν αντίστοιχη για κάθε ένα από τα πειράματα. Από τα πειράματα, συλλεγόντουσαν φωτογραφίες με τις στάθμες των προχοΐδων, από τις οποίες υπολογιζόταν ο παραγόμενος όγκος μεθανίου. Καθώς οι φωτογραφίες είχαν timestamps, ήταν εύκολο να υπολογιστεί η χρονική στιγμή κάθε φωτογραφίας, γνωρίζοντας ποιά είναι η στιγμή 0. Για την αυτοματοποίηση της ανάλυσης αυτής χρησιμοποιήθηκε η βιβλιοθήκη Dates.jl η οποία είναι built-in στην Julia [cite:@Julia-2017] . Η βιβλιοθήκη αυτή αποθηκεύει την κάθε χρονική στιγμή, με βάση την τελευταία χρονική υποδιαίρεση που έχει (στην περίπτωση αυτή msec). Οπότε, έγινε μετατροπή αυτού σε πιο χρήσιμες μονάδες χρόνου όπως τα λεπτά και οι ώρες. Για τον παραγόμενο όγκο μεθανίου σε κάθε περίπτωση, είναι πιο χρήσιμος ο αθροιστικός όγκος και όχι ο στιγμιαίος, ο οποίος μπορεί να υπολογιστεί εύκολα με την συνάρτηση ~cumsum~.

Έπειτα, έγινε μία προσαρμογή των δεδομένων του όγκου μεθανίου με τον χρόνο, χρησιμοποιώντας το τροποποιημένο μοντέλο Gompertz, όπως αναφέρθηκε στην \autoref{sec:gompertz}. Αυτή έγινε με την βοήθεια της βιβλιοθήκης LsqFit.jl, η οποία χρησιμοποιεί τον αλγόριθμο Levenberg-Marquardt, όπως αυτός έχει γραφθεί στην βιβλιοθήκη Optim.jl [cite:@Optim.jl-2018] για την προσαρμογή σε μη γραμμικά μοντέλα. Εκτός από αυτήν την προσαρμογή, έγινε και μία προσαρμογή στα δεδομένα όγκου μεθανίου ανά g VS λάσπης στον αντιδραστήρα. Αυτό είναι σημαντικό καθώς ο ρυθμός παραγωγής μεθανίου ανά g VS λάσπης αποτελεί την \acrfull{sma}, η οποία είναι ιδιαίτερα σημαντική για την σύγκριση των αποτελεσμάτων. Για κάθε μοντέλο υπολογίστηκε ο συντελεστής προσαρμογής R^2, για να διαπιστωθεί αν έγινε καλά η προσαρμογή.

Παρακάτω θα παρουσιαστούν κάποια διαγράμματα για την παραγωγή μεθανίου από κάθε υδρόλυμα σε κάθε κύκλο, καθώς και πίνακες με τις σταθερές του κάθε μοντέλου που προσαρμόστηκε.

*** ΑΧ εργαστηριακών υδρολυμάτων με Λάσπη 1:
Για τον κύκλο αυτόν, αρχικά εξετάστηκε η παραγωγή μεθανίου από οξικό οξύ. Βρέθηκε, πως το οξικό οξύ μπορεί να παράγει \( 34.2 \pm 12.0 \text{ mL CH$_4$} \). Θεωρητικά, 1 g \acrshort{cod}-eq οξικού οξέος πρέπει να παράγει 350 mL μεθάνιο. Οπότε, αυτά τα πειραματικά αποτελέσματα είναι αρκετά λογικά. Η \acrshort{sma} σε αυτό το πείραμα ήταν \( 261.48 \pm 74.36 \frac{\text{mL CH4}}{\text{gVS hour}} \).

Όταν οι αντιδραστήρες τροφοδοτήθηκαν με υδρολύματα, προέκυψαν τα αποτελέσματα του Σχήματος [[fig:ad-s1-r1]] και του Πίνακα [[tbl:ad-s1-r1]].

#+ATTR_ORG: :width 700px
#+CAPTION: Παραγωγή Μεθανίου από Εργαστηριακά Υδρολύματα - Λάσπη 1
#+NAME: fig:ad-s1-r1
[[../plots/BMPs/methane_s1_r1_comp.png]]

#+CAPTION: Κινητικές Σταθερές Παραγωγής Μεθανίου για Εργαστηριακά Υδρολύματα με Λάσπη 1
#+NAME: tbl:ad-s1-r1
| Reactor | BMP (mL) | SMA (mL/gVS hour) | Lag Time (hour) | R_squared |
|---------+----------+-------------------+-----------------+-----------|
| Hydro 0 |    5.129 |             0.096 |             0.0 |     0.928 |
| Hydro 1 |   12.333 |             0.163 |             0.0 |     0.933 |
| Hydro 2 |    7.414 |             0.117 |             0.0 |     0.988 |
| Hydro 4 |    6.449 |             0.105 |             0.0 |     0.976 |
| FW      |    2.296 |             0.052 |             0.0 |     0.984 |

Στο πείραμα αυτό υπήρχαν κάποια προβλήματα. Το μεθάνιο που παράχθηκε ήταν σχετικά λίγο, όμως πολύ μεγάλη ποσότητα παράχθηκε κατά την έναρξη του πειράματος. Ως αποτέλεσμα, η προσαρμογή σε κάποια πειράματα δεν ήταν τόσο καλή. Ακόμη, όλα τα πειράματα είχαν μηδενικό χρόνο καθυστέρησης, παρότι τυπικά αναμένεται να υπάρχει κάποιος χρόνος καθυστέρησης.

Για τον λόγο αυτόν, έγινε μία 2η τροφοδοσία στον κύκλο αυτόν, για να διαπιστωθεί αν τα προβλήματα αυτά είναι επαναλήψιμα. Τα αποτελέσματα του κύκλου αυτού φαίνονται στο Σχήμα [[fig:ad-s1-r2]] και στον Πίνακα [[tbl:ad-s1-r2]].

#+ATTR_ORG: :width 700px
#+CAPTION: Παραγωγή Μεθανίου από Υδρολύματα - Λάσπη 1 (Επανάληψη)
#+NAME: fig:ad-s1-r2
[[../plots/BMPs/methane_s1_r2_comp.png]]

#+CAPTION: Κινητικές Σταθερές Παραγωγής Μεθανίου για Υδρολύματα με Λάσπη 1 (Επανάληψη)
#+NAME: tbl:ad-s1-r2
| Reactor | BMP (mL) | SMA (mL/gVS hour) | Lag Time (hour) | R_squared |
|---------+----------+-------------------+-----------------+-----------|
| Hydro 0 |    3.726 |             0.044 |           3.854 |     0.992 |
| Hydro 1 |   10.568 |             0.107 |           4.425 |     0.996 |
| Hydro 2 |    7.961 |             0.113 |             0.0 |     0.935 |
| Hydro 4 |    8.294 |              0.08 |           0.348 |     0.988 |
| FW      |    2.385 |              0.06 |             0.0 |     0.985 |

Στην επανάληψη αυτή, η προσαρμογή είναι όντως πολύ καλύτερη, με εξαίρεση το υδρόλυμα με 2 mL \acrshort{mix}, το οποίο στην αρχή είναι πιο γρήγορο από το αναμενόμενο. Επίσης, ο χρόνος καθυστέρησης έχει μη μηδενική τιμή σε κάποια πειράματα. Οπότε, διαπιστώνεται πως στο προηγούμενο πείραμα μάλλον υπήρχε κάποιο λάθος και τα αποτελέσματα αυτού είναι πιο αξιόπιστα.

Όμως, αυτό που έμεινε περίπου ίδιο στις δύο επαναλήψεις ήταν ότι η παραγωγικότητα ήταν σχετικά χαμηλή. Αρχικά, μετρήθηκε το τελικό pH στον κάθε αντιδραστήρα για να εξεταστεί αν αυτό έπαιξε ρόλο στην χαμηλή παραγωγικότητα. Τα αποτελέσματα φαίνονται στον Πίνακα [[tbl:pH-s1]].

#+CAPTION: Τελικό pH Αντιδραστήρων Αναερόβιας Χώνευσης με Λάσπη 1
#+NAME: tbl:pH-s1
| Αριθμός |   pH |
|---------+------|
|       0 | 8.93 |
|       1 | 7.76 |
|       2 | 7.19 |
|       4 | 6.76 |
|      FW | 4.22 |

Οι αντιδραστήρες με ανεπεξέργαστο \acrshort{fw} και υδρόλυμα χωρίς προσθήκη \acrshort{mix} είχαν ακραία pH τα οποία μπορεί να επηρέασαν την διεργασία, αλλά στα άλλα 3, το pH δεν ήταν το πρόβλημα.

Σε μία προσπάθεια να βρεθεί το πρόβλημα που οδήγησε στην χαμηλή σχετικά παραγωγικότητα, έγινε ένας δεύτερος κύκλος, χρησιμοποιώντας λάσπη διαφορετικής ενεργότητας και σε διπλάσια ποσότητα, όπως περιγράφηκε και στην \autoref{sec:exp-ad}.

*** ΑΧ εργαστηριακών υδρολυμάτων με Λάσπη 2:
Για τον κύκλο αυτόν, έγινε πάλι μία δοκιμή με οξικό οξύ με σκοπό την μέτρηση του μέγιστου ρυθμού παραγωγής μεθανίου. Με την προσθήκη του οξικού, παράχθηκε μία ποσότητα μεθανίου, η οποία ήταν της τάξης του \( 11.0 \pm 2.9 \text{ mL CH$_4$} \) μέσα στα πρώτα 10-15 λεπτά. H \acrshort{sma} στο διάστημα αυτό ήταν \( 68.54 \pm 32.36 \frac{\text{mL CH$_4$}}{\text{gVS hour}} \). Οπότε, φαίνεται πως η λάσπη αυτή είναι λιγότερο δραστική από την προηγούμενη.

Όμως, στο πείραμα αυτό, υπήρξε μία ιδιορρυθμία. Μετά την ταχεία παραγωγή αυτή, δεν παράχθηκε μεθάνιο για μερικές ώρες και μετά από 10 ξανά ξεκίνησε σε έναν αντιδραστήρα η παραγωγή μεθανίου με αργότερο ρυθμό (και μέσα σε 24 ώρες είχαν ξανά ξεκινήσει την παραγωγή όλοι οι αντιδραστήρες). Αυτή η παραγωγή αφέθηκε για 90 ώρες περίπου και βρέθηκε να είναι της τάξης των \( 84.6 \pm 18.1 \text{ mL CH$_4$} \) και είχε \acrshort{sma} \( 13.51 \pm 4.04 \frac{\text{mL CH$_4$}}{\text{gVS hour}} \).

Οπότε, θεωρήθηκε πως η λάσπη είχε αποθηκευμένη κάποια άλλη τροφή, από την οποία παράχθηκε το μεθάνιο αυτό. Όμως, μέσα στην παραγωγή αυτή είναι πιθανόν να ήταν και κάποια ποσότητα μεθανίου που παράχθηκε από οξικό, μιας και η παραγωγή που έγινε στην αρχή του πειράματος ήταν πολύ χαμηλή.

Κατά την τροφοδοσία με τα υδρολύματα, παρατηρήθηκε πάλι πολύ μεγάλη παραγωγή μεθανίου. Όμως, όταν αφαιρέθηκε η ποσότητα μεθανίου η οποία είχε παραχθεί στην αργή φάση από το οξικό (η οποία οφειλόταν μάλλον σε άλλη τροφή), παρατηρήθηκε πως τα αποτελέσματα έβγαιναν αρκετά λογικά. Τα διορθωμένα αυτά αποτελέσματα παρουσιάζονται στο Σχήμα [[fig:ad-s2-r1]] και στον Πίνακα [[tbl:ad-s2-r1]].

#+ATTR_ORG: :width 700px
#+CAPTION: Παραγωγή Μεθανίου από Εργαστηριακά Υδρολύματα - Λάσπη 2
#+NAME: fig:ad-s2-r1
[[../plots/BMPs/methane_s2_r1_comp.png]]

#+CAPTION: Κινητικές Σταθερές Παραγωγής Μεθανίου για Εργαστηριακά Υδρολύματα με Λάσπη 2
#+NAME: tbl:ad-s2-r1
| Reactor | BMP (mL) | SMA (mL/gVS hour) | Lag Time (hour) | R_squared |
|---------+----------+-------------------+-----------------+-----------|
| Hydro 0 |   31.008 |             0.066 |          13.348 |     0.991 |
| Hydro 1 |   43.802 |             0.108 |          14.096 |     0.991 |
| Hydro 2 |   30.014 |             0.125 |             0.0 |     0.984 |
| Hydro 4 |   24.364 |             0.086 |           2.023 |     0.972 |
| FW      |    9.242 |             0.086 |          15.935 |     0.994 |

Από το πείραμα αυτό διαπιστώθηκε πως παρόλο που η λάσπη αυτή είχε χαμηλότερη ενεργότητα, λόγω του μεγαλύτερου εμβολίου, παράχθηκε περισσότερο μεθάνιο.

Τέλος, μετρήθηκε και το τελικό pH των αντιδραστήρων.

#+CAPTION: Τελικό pH Αντιδραστήρων Αναερόβιας Χώνευσης με Λάσπη 2
#+NAME: tbl:pH-s2
| Αριθμός |   pH |
|---------+------|
|       0 | 7.93 |
|       1 | 7.75 |
|       2 | 7.86 |
|       4 | 7.96 |
|      FW | 8.06 |

Στο πείραμα αυτό γενικά τα pH ήταν υψηλότερα και στο ανεπεξέργαστο \acrshort{fw} δεν φάνηκε να οξινίζεται υπερβολικά ο αντιδραστήρας. Αυτό συνέβη αρχικά επειδή η λάσπη αυτή ήταν πιο αλκαλική, αλλά πιθανόν και επειδή έγινε μόνο ένας κύκλος, άρα λιγότερη όξινη τροφοδοσία.

*** AX πιλοτικών υδρολυμάτων:
Για τον κύκλο αυτόν, όπως αναφέρθηκε στην \autoref{sec:exp-ad} εξετάστηκαν 2 από τα πιλοτικά υδρολύματα με χρήση 2 διαφορετικών πηγών λάσπης. Η πρώτη ήταν η Λάσπη 2 που χρησιμοποιήθηκε παραπάνω. Τα αποτελέσματα αυτής φαίνονται στο Σχήμα [[fig:ad-s2-orca]] και στον πίνακα [[tbl:ad-s2-orca]].

#+ATTR_ORG: :width 700px
#+CAPTION: Παραγωγή Μεθανίου από Πιλοτικά Υδρολύματα - Λάσπη 2
#+NAME: fig:ad-s2-orca
[[../plots/BMPs/methane_orca_s2_comp.svg]]

#+CAPTION: Κινητικές Σταθερές Παραγωγής Μεθανίου για Πιλοτικά Υδρολύματα με Λάσπη 2
#+NAME: tbl:ad-s2-orca
| Reactor  | BMP (mL) | SMA (mL/gVS hour) | Lag Time (hour) | R_squared |
|----------+----------+-------------------+-----------------+-----------|
| Hydro P1 |   26.656 |             0.096 |           7.326 |     0.998 |
| Hydro P3 |   25.629 |             0.081 |           4.545 |     0.994 |

Σε αντίστοιχη λογική έγινε και η ανάλυση για την Λάσπη 3, ενώ σε ξεχωριστό αντιδραστήρα, μετρήθηκε το \acrshort{bmp} και η \acrshort{sma} της με οξικό. Παράχθηκαν 29.8 mL CH_4 από την λάσπη 3 κατά την τροφοδοσία με οξικό και η \acrshort{sma} ήταν \( 870.78 \frac{\text{mL CH$_4$}}{\text{gVS hour}} \) η οποία είναι αρκετά μεγαλύτερη από τις άλλες δύο λάσπες. Οπότε, βγήκε το συμπέρασμα πως η Λάσπη 3 είναι η πιο ενεργή από τις 3 λάσπες, παρότι έχει πολύ χαμηλά VS και αλκαλικότητα σε αντίθεση με τις άλλες λάσπες ([[tbl:sludge_characterism]]), το οποίο είναι και αναμενόμενο καθώς είναι κοκκώδης λάσπη. Τα αποτελέσματα της τροφοδοσίας με υδρολύματα για την λάσπη αυτή φαίνονται στο Σχήμα [[fig:ad-s3-orca]] και στον Πίνακα [[tbl:ad-s3-orca]].

#+ATTR_ORG: :width 700px
#+CAPTION: Παραγωγή Μεθανίου από Πιλοτικά Υδρολύματα - Λάσπη 3
#+NAME: fig:ad-s3-orca
[[../plots/BMPs/methane_orca_s3_comp.svg]]

#+CAPTION: Κινητικές Σταθερές Παραγωγής Μεθανίου για Πιλοτικά Υδρολύματα με Λάσπη 3
#+NAME: tbl:ad-s3-orca
| Reactor  | BMP (mL) | SMA (mL/gVS hour) | Lag Time (hour) | R_squared |
|----------+----------+-------------------+-----------------+-----------|
| Hydro P1 |    7.344 |             0.179 |          15.071 |     0.997 |
| Hydro P3 |    5.674 |             0.133 |           6.863 |     0.991 |

Στα πειράματα αυτά παράχθηκε πολύ λιγότερο μεθάνιο σε σχέση με τα πειράματα με την Λάσπη 2, το οποίο είναι αναμενόμενο επειδή το εμβόλιο της Λάσπης 2 ήταν 8 φορές περισσότερο σε VS από ότι αυτό της Λάσπης 3. Η λάσπη όμως είναι αρκετά ενεργή καθώς η \acrshort{sma} είναι μεγαλύτερη στα πειράματα αυτά.
