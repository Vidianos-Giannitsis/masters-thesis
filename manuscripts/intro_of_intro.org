#+TITLE: Εισαγωγή - Στατιστικά Στοιχεία

* COMMENT Description
Αυτό το αρχείο έχει ως σκοπό να αποτελέσει την εισαγωγή της εισαγωγής της διπλωματικής. Θα αναφέρει κάποια ενδιαφέροντα στατιστικά στοιχεία σχετικά με τα υπολείμματα τροφών, την παραγωγή ενέργειας και συγκεκριμένα βιοενέργειας και θα εισάγει τον αναγνώστη στον σκοπό της διπλωματικής ώστε μετά να ξεκινήσει η αναλυτική περιγραφή του αντικειμένου. Θα γίνει έντονη χρήση των στοιχείων του Statista.

* Εισαγωγή

Τα \acrfull{fw} αποτελούν ένα σημαντικό πρόβλημα στις σύγχρονες κοινωνίες. Ο \acrfull{fao} υπολογίζει πως περίπου το 1/3 της παγκόσμιας παραγωγής τροφών ετησίως (1.3 δις τόνοι) χάνεται κατά την παραγωγική διαδικασία ή απορρίπτεται [cite:@ishangulyyevUnderstandingFoodLoss2019].

Η μη ορθή διαχείριση των αποβλήτων αυτών επιβαρύνει κάθε έναν από τους τρεις πυλώνες της βιωσιμότητας. Συγκεκριμένα, έχει προσδιοριστεί πως το \acrfull{co2eq} που παράγεται λόγω της μη ορθής αυτής διαχείρισης των υπολειμμάτων ανέρχεται στους 3.3 δις τόνους [cite:@taheriEffectPretreatmentTechniques2021] . Ακόμη, έχει βρεθεί πως τα υπολείμματα τροφών που οφείλονται μόνο στην απόρριψη τροφών από καταναλωτές σε ανεπτυγμένες χώρες είναι σχεδόν όσα παράγουν οι υπό σαχάριες και αφρικανικές χώρες συνολικά (περίπου 230 εκατομμύρια) [cite:@ishangulyyevUnderstandingFoodLoss2019]. Οπότε η αποφυγή της δημιουργίας τόσων υπολειμμάτων - ή η καλύτερη αξιοποίηση τους - θα μπορούσε να λύσει πολλά προβλήματα υποσιτισμού. Ακόμη και στον οικονομικό τομέα, δημιουργούνται σοβαρά προβλήματα από την ανεξέλεγκτη αυτή απόρριψη καθώς η καθαρή αξία των τροφών που χάνονται ή απορρίπτονται σε κάποιο σημείο της εφοδιαστικής αλυσίδας είναι 936 δις δολάρια ανά έτος με ελάχιστο κέρδος, καθώς πολύ μικρές ποσότητες των υπολειμμάτων αυτών αξιοποιούνται [cite:@ishangulyyevUnderstandingFoodLoss2019] .

Μία από τις βασικότερες υποκατηγορίες \acrshort{fw} είναι τα οικιακά \acrshort{fw}, τα οποία αποτελούν το μεγαλύτερο κομμάτι της παγκόσμιας παραγωγής \acrshort{fw} (περίπου \( 61 \% \)) [cite:@StatistaStatisticsPortal2023] . Στο \figurename [[ fig:fw_production]] φαίνεται η παγκόσμια παραγωγή \acrshort{fw} ανά τομέα.
#+CAPTION[Παγκόσμια παραγωγή υπολειμμάτων τροφών ανά τομέα]: Παγκόσμια παραγωγή υπολειμμάτων τροφών ανά τομέα [cite:@StatistaStatisticsPortal2023]
#+NAME: fig:fw_production
[[../plots/statistics/fw_by_sector_julia.svg]]

Η Ελλάδα είναι η χώρα με την δεύτερη μεγαλύτερη παραγωγή οικιακών \acrshort{fw} κατά κεφαλήν παγκοσμίως (142 κιλά/άτομο ετησίως) [cite:@StatistaStatisticsPortal2023] . Η παραγωγή \acrshort{fw}, ειδικά στον τομέα της κατανάλωσης, όπου βρίσκονται τα οικιακά υπολείμματα, καθώς και αυτά της εστίασης, είναι πολύ συχνά αναπόφευκτη. Οπότε, παρόλο που με πιο σωστές πρακτικές θα μπορούσαν να παράγονται λιγότερα υπολείμματα, η ανάπτυξη τεχνολογιών αξιοποίησης των \acrshort{fw} είναι πάρα πολύ σημαντικές. Οι τεχνολογίες αυτές θα πρέπει να είναι εύκολα εφαρμόσιμες και οικονομικές, ενώ η κλιμάκωση τους να είναι εφικτή.

Η αγορά της διαχείρισης αποβλήτων είναι αρκετά μεγάλη (υπολογίζεται περίπου στα 1293 δις δολάρια ετησίως από μία μελέτη του 2022), ενώ προβλέψεις λένε πως θα φτάσει τα 2000 δις μέχρι το 2030. Κομμάτι της ανάπτυξης αυτής, θα πρέπει να είναι και η ανάπτυξη βιώσιμων τεχνολογιών αξιοποίησης απορριμμάτων, καθώς αυτή την στιγμή, με εξαίρεση τα απορρίμματα τα οποία είναι ανακυκλώσιμα, οι βασικές τεχνολογίες που εφαρμόζονται είναι η ανάκτηση ενέργειας μέσω καύσης και η διάθεση των απορριμμάτων σε \acrfull{xyta} όπως φαίνεται και στο \figurename  [[ fig:waste_treatment_technologies]] [cite:@StatistaStatisticsPortal2023].

#+CAPTION[Τεχνολογίες επεξεργασίας απορριμμάτων στην Ευρωπαική Ένωση]: Τεχνολογίες επεξεργασίας απορριμμάτων στην Ευρωπαική Ένωση [cite:@StatistaStatisticsPortal2023]
#+NAME: fig:waste_treatment_technologies
#+ATTR_ORG: :width 800px
[[../plots/statistics/waste_treatment_technology_dist.png]]

Οι τεχνολογίες αυτές χρησιμοποιούνται επειδή είναι πολύ απλές και έχουν χαμηλό κόστος. Στα πλαίσια όμως της βιώσιμης ανάπτυξης και της κυκλικής οικονομίας, πρέπει τα απορρίμματα να εξετάζονται ως μία νέα πρώτη ύλη, από την οποία μπορούν να διυλιστούν προϊόντα αυξημένης αξίας.

Αυτές οι τεχνολογίες μπορεί να είναι θερμικές, όπως η πυρόλυση [cite:@pardoExploringPotentialConventional2023; @usmaniMinimizingHazardousImpact2021] η οποία παράγει ένα προϊόν γνωστό ως biochar, το οποίο έχει πολύ χρήσιμες ιδιότητες [cite:@xuSuccessionBiocharIntegrated2024; @infurnaSustainableMaterialsContaining2023], ή η αεριοποίηση [cite:@usmaniMinimizingHazardousImpact2021; @murugesanFoodWasteValorisation2022], η οποία παράγει ένα μίγμα υδρογόνου και μονοξειδίου του άνθρακα γνωστό ως \acrfull{syngas}, το οποίο μπορεί να χρησιμοποιηθεί ως πρώτη ύλη για πολλά προϊόντα. Στο \figurename [[ fig:gasification-products]] φαίνονται κάποια κλασσικά παραδείγματα αυτού [cite:@udaetaEconomicsSecondaryEnergy2007]

#+CAPTION[Προιόντα του αερίου σύνθεσης]: Προιόντα του αερίου σύνθεσης [cite:@udaetaEconomicsSecondaryEnergy2007] 
#+NAME: fig:gasification-products
#+ATTR_ORG: :width 800px
[[./gasification_products.jpg]]

Εκτός από θερμικές τεχνολογίες, υπάρχει μεγάλο ενδιαφέρον στις βιολογικές τεχνολογίες. Αυτές μπορεί να είναι αερόβιες, όπως η κομποστοποίηση, η οποία παράγει ένα εδαφοβελτιωτικό προϊόν [cite:@cerdaCompostingFoodWastes2018], ή αναερόβιες όπως η αναερόβια χώνευση, η οποία έχει ως κύριο προϊόν το βιοαέριο, ένα μείγμα μεθανίου και διοξειδίου του άνθρακα που μπορεί να χρησιμοποιηθεί ως βιοκαύσιμο [cite:@maUtmostBioenergyConversion2018; @xuAnaerobicDigestionFood2018], ή διάφορες διεργασίες ζύμωσης. Σε αυτές υπάγονται η αλκοολική ζύμωση, μία από τις πιο ευρέως χρησιμοποιούμενες τεχνολογίες αξιοποίησης απορριμμάτων [cite:@anwarsaeedConciseReviewEthanol2018; @roukasFoodIndustryWastes2022], η σκοτεινή ζύμωση για την παραγωγή υδρογόνου [cite:@yasinFoodWasteFood2013; @mohanakrishnaDarkFermentativeHydrogen2023], ή οι ζυμώσεις με σκοπό την παραγωγή μονομερών για βιοπολυμερή όπως το \acrfull{pla} [cite:@rajeshbanuReviewFoodWaste2023; @pleissnerDirectProductionLactic2017] .

Η παρούσα μελέτη θα εστιάσει στην \acrfull{ad}, καθώς είναι μία τεχνολογία με μεγάλο δείκτη ετοιμότητας \acrfull{trl} [cite:@mankinsTECHNOLOGYREADINESSLEVELS1995], η οποία έχει εφαρμοστεί επιτυχώς σε μεγάλη κλίμακα, είναι οικονομική και φιλική προς το περιβάλλον [cite:@franchettiEconomicEnvironmentalAnalysis2013] .

Η \acrshort{ad} είναι μία αναερόβια βιολογική διεργασία η οποία διακρίνεται σε 4 στάδια. Στο πρώτο στάδιο, το αρχικό υπόστρωμα της διεργασίας, το οποίο συχνά αποτελείται από περίπλοκα πολυμερή όπως οι υδατάνθρακες, οι πρωτεΐνες και τα λιπίδια, υδρολύονται σε απλούστερες ενώσεις. Αυτές μπορούν να χρησιμοποιηθούν από τα οξεογόνα βακτήρια τα οποία τα μετατρέπουν σε \acrfull{vfa} όπως το οξικό οξύ, το προπιονικό οξύ, το βουτυρικό οξύ ή το γαλακτικό οξύ και σε αλκοόλες όπως η αιθανόλη. Στο 3ο στάδιο, οι ενώσεις αυτές μετατρέπονται σε οξικό οξύ, υδρογόνο και διοξείδιο του άνθρακα κατά την διεργασία της οξικογένεσης, ενώ τελικά, το οξικό οξύ μετατρέπεται σε μεθάνιο από μία κατηγορία μεθανογόνων μικροοργανισμών ενώ το υδρογόνο και το διοξείδιο του άνθρακα μετατρέπονται σε μεθάνιο από μία άλλη κατηγορία μεθανογόνων. Τα στάδια αυτά φαίνονται και στο \figurename [[ fig:anaerobic_digestion_steps]] [cite:@grippiChemicalBioenergeticCharacterization2020] .

#+CAPTION[Φάσεις της αναερόβιας χώνευσης]: Φάσεις της αναερόβιας χώνευσης [cite:@grippiChemicalBioenergeticCharacterization2020] 
#+NAME: fig:anaerobic_digestion_steps
#+ATTR_LATEX: :width 280px
[[./anaerobic_digestion_phases.jpg]]

Ακόμη, είναι μία πολύ καλή τεχνολογία για την αξιοποίηση των \acrshort{fw} καθώς είναι πλούσια σε οργανική ύλη, η οποία είναι εύκολα αποδομήσιμη αλλά και σε θρεπτικά στοιχεία όπως το άζωτο, με υψηλότερο C/N από πολλά υποστρώματα. Λόγω αυτών, μπορούν να μετατραπούν πολύ αποτελεσματικά σε βιοαέριο [cite:@maUtmostBioenergyConversion2018].

Επιπροσθέτως, η \acrshort{ad} λύνει και άλλο ένα από τα σημαντικά προβλήματα του 21ου αιώνα, το οποίο είναι η ενέργεια. Αυτή τη στιγμή, πάνω από το \( 80 \%\) της ενέργειας που καταναλώνεται παγκοσμίως βασίζεται σε μη ανανεώσιμες πηγές όπως το πετρέλαιο και το φυσικό αέριο. Οι ενεργειακές απαιτήσεις παγκοσμίως έχουν μία συνεχή αύξηση, ενώ οι πρώτες ύλες αυτές εξαλείφονται [cite:@StatistaStatisticsPortal2023] . Οπότε, τεχνολογίες παραγωγής ενέργειας από ανανεώσιμες πηγές, οι οποίες να έχουν το δυναμικό να αντικαταστήσουν τις πηγές αυτές, θα γίνουν απαραίτητες τα επόμενα χρόνια. Οι περισσότερες τεχνολογίες ανανεώσιμης ενέργειας (πχ αιολική, ηλιακή ή υδροηλεκτρική ενέργεια) έχουν δυσκολία να φτάσουν τέτοια επίπεδα και για αυτό χρησιμοποιούνται επικουρικά σε μία κύρια πηγή ενέργειας (αυτή τη στιγμή, περίπου το \( 30 \% \) της παγκόσμιας παραγωγής ηλεκτρισμού οφείλεται σε τέτοιες πηγές) [cite:@StatistaStatisticsPortal2023] . Τα υπολείμματα τροφών από την άλλη είναι άφθονα οπότε θεωρείται πως με μία αποτελεσματική επεξεργασία θα μπορέσουν να καλύψουν ένα πολύ σημαντικό ποσοστό της παγκόσμιας ανάγκης σε ενέργεια.

 Στο \figurename [[ fig:biogas_capacity]] φαίνεται η παγκόσμια παραγωγή ενέργειας από βιοαέριο τα τελευταία 15 χρόνια, η οποία έχει ραγδαία αύξηση [cite:@StatistaStatisticsPortal2023] .

#+CAPTION[Παγκόσμια παραγωγή ενέργειας από βιοαέριο]: Παγκόσμια παραγωγή ενέργειας από βιοαέριο [cite:@StatistaStatisticsPortal2023]
#+NAME: fig:biogas_capacity
#+ATTR_ORG: :width 800px
[[../plots/statistics/statistic_id1032922_global-biogas-energy-capacity-2009-2022.png]]

Βέβαια, η \acrshort{ad} έχει και κάποια σημαντικά προβλήματα. Ο βασικός περιορισμός της είναι η ευαισθησία των μεθανογόνων μικροοργανισμών στις περιβαλλοντικές συνθήκες. Λόγω της ευαισθησίας τους, η \acrshort{ad} λειτουργεί στις βέλτιστες συνθήκες αυτών. Αυτό όμως οδηγεί στην λιγότερο αποτελεσματική διεξαγωγή των άλλων σταδίων. Το κυριότερο πρόβλημα που δημιουργείται είναι πως η υδρόλυση μπορεί μεν να διεξαχθεί, αλλά γίνεται σε πολύ αργό ρυθμό, καθιστώντας την το περιοριστικό στάδιο της \acrshort{ad} και τον λόγο για τον οποίο θεωρείται μία αρκετά αργή διεργασία. Ένα αντίστοιχο πρόβλημα υπάρχει και στο στάδιο της οξεογένεσης, όπου οι μικροοργανισμοί δεν λειτουργούν στις βέλτιστες συνθήκες τους και μπορούν να ακολουθήσουν μόνο ένα μεταβολικό μονοπάτι, το οποίο ενεργοποιείται στις συνθήκες που λειτουργούν. Έτσι, η οξεογένεση είναι πιθανόν να μην είναι ιδιαίτερα αποδοτική. Παρόλα αυτά, σε ορισμένες περιπτώσεις, ο ρυθμός της οξεογένεσης ξεπερνάει αυτόν της μεθανογένεσης (ο οποίος είναι γενικά αργός), με αποτέλεσμα να παράγονται υπερβολικές ποσότητες από \acrshort{vfa}, το οποίο οδηγεί σε οξίνιση του αντιδραστήρα και κατάρρευση της διεργασίας καθώς οι μεθανογόνοι δεν μπορούν να λειτουργήσουν σε εκείνες τις τιμές pH [cite:@usmaniMinimizingHazardousImpact2021; @azbarEffectProcessConfiguration2001; @zoetemeyerProductInhibitionAcid1982].

Ένας τρόπος να επιλυθεί το πρόβλημα αυτό είναι ο διαχωρισμός των σταδίων της υδρόλυσης και της ζύμωσης, σε μία διεργασία δύο [cite:@pohlandDevelopmentsAnaerobicStabilization1971] ή τριών [cite:@zhangThreestageAnaerobicDigester2017] σταδίων. Αυτό που πετυχαίνεται με τον διαχωρισμό αυτόν είναι να λειτουργούν όλα τα στάδια της διεργασίας στο βέλτιστο σημείο λειτουργίας τους και άρα να είναι πολύ πιο αποτελεσματικά. Επιπροσθέτως, ο αντιδραστήρας δεν οξινίζεται κατά την διάρκεια της μεθανογένεσης, με αποτέλεσμα η διεργασία να είναι πολύ πιο σταθερή. Όμως, υπάρχει το πρόβλημα πως οι διεργασίες αυτές έχουν υψηλότερο κόστος, λόγω του περισσότερου εξοπλισμού, αλλά και πολυπλοκότητας της διεργασίας. Για τον λόγο αυτόν, η διεργασία αναερόβιας χώνευσης πολλαπλών σταδίων έχει πολύ χαμηλότερο \acrshort{trl} και δεν έχει εφαρμοστεί ευρέως σε μεγάλη κλίμακα [cite:@azbarEffectProcessConfiguration2001; @wuPotentialityRecoveringBioresource2022; @maUtmostBioenergyConversion2018; @usmaniMinimizingHazardousImpact2021] .

Η υδρόλυση αποτελεί σημαντικό στάδιο της επεξεργασίας \acrshort{fw}, καθώς έχουν υψηλή περιεκτικότητα σε βιοπολυμερή. Αυτή μπορεί να γίνει θερμικά, μηχανικά, χημικά ή ενζυμικά [cite:@srisowmeyaCriticalConsiderationsTwostage2020; @kavithaLiquefactionFoodWaste2017; @maUtmostBioenergyConversion2018]. Συνήθως η υδρόλυση γίνεται ενζυμικά καθώς έχει καταγραφεί πως επιφέρει τις υψηλότερες αποδόσεις και δεν παράγει προϊόντα τοξικά για τους μικροοργανισμούς. Ακόμη, είναι η μόνη που μπορεί να γίνει παράλληλα με την οξεογένεση για την περίπτωση της αναερόβιας χώνευσης σε 2 στάδια [cite:@zhangValorizationFoodWaste2020; @hanBiohydrogenProductionEnzymatic2016; @maUtmostBioenergyConversion2018] . Παρόλα αυτά, το υψηλό κόστος των ενζυμικών σκευασμάτων καθιστά αυτή την τεχνολογία απαγορευτική σε μεγάλη κλίμακα. Για αυτό, υπάρχει αρκετή έρευνα γύρω από τεχνολογίες μείωσης του κόστους της ενζυμικής υδρόλυσης για την πιο αποτελεσματική λειτουργία της διεργασίας αυτής [cite:@zouValorizationFoodWaste2020; @uckunkiranEnhancingHydrolysisMethane2015; @dossantosferreiraEnzymaticPretreatmentAnaerobic2020; @pleissnerDirectProductionLactic2017]. Μια υποσχόμενη και οικονομική λύση είναι η χρήση σκευασμάτων τα οποία περιέχουν ένζυμα αλλά και μικροοργανισμούς. Αυτά τα σκευάσματα επιτρέπουν την αποτελεσματική υδρόλυση των \acrshort{fw} αλλά ταυτόχρονα και μία ζύμωση για παραγωγή χρήσιμων προϊόντων, όπως η αιθανόλη και τα \acrshort{vfa}. Αυτά μπορούν να ανακτηθούν ως έχουν, ή να χρησιμοποιηθούν σε διάφορες βιοδιεργασίες, όπως η \acrshort{ad}. Ένα τέτοιο υπόστρωμα μπορεί να βελτιώσει την σταθερότητα μίας αναερόβιας χώνευσης αφού περιορίζονται τα στάδια της υδρόλυσης και οξεογένεσης και ευνοείται η δράση των μεθανογόνων μικροοργανισμών [cite:@usmaniMinimizingHazardousImpact2021].

Ο σκοπός της παρούσας μελέτης είναι αρχικά να κάνει μία βιβλιογραφική ανασκόπηση των τεχνολογιών \acrshort{ad} σε πολλαπλά στάδια. Με βάση αυτήν θα αναπτυχθεί μία διεργασία αξιοποίησης υπολειμμάτων τροφών, αξιοποιώντας ένα \acrfull{mix}, η οποία να είναι οικονομικά βιώσιμη αλλά ταυτόχρονα αποτελεσματική. Αρχικά, θα αξιολογηθεί η ποιότητα της υδρόλυσης καθώς και της οξεογένεσης κατά την διεργασία αυτή σε εργαστηριακή κλίμακα, όπου υπάρχει καλός έλεγχος παραμέτρων όπως η θερμοκρασία και η ποσότητα του \acrshort{mix}. Έπειτα, θα εξεταστεί η κλιμάκωση της διεργασίας σε πιλοτική κλίμακα εξετάζοντας την ποσότητα του \acrshort{mix} και την παροχή νερού ως λειτουργικές παραμέτρους. Τέλος, θα διερευνηθεί η δυνατότητα αξιοποίησης της παραγόμενης υγρής εκροής για την παραγωγή μεθανίου σε αναερόβιους αντιδραστήρες εργαστηριακής κλίμακας.

Η δομή της εργασίας θα είναι ως εξής: Στην συνέχεια του πρώτου μέρους θα γίνει η βιβλιογραφική ανασκόπηση, η οποία θα χωριστεί σε 5 κεφάλαια. Αρχικά, στο \autoref{sec:anaerobic_digestion} θα γίνει μία πιο αναλυτική παρουσίαση της \acrshort{ad} και των προβλημάτων που δημιουργούνται αν όλα τα στάδια αυτής γίνονται ταυτόχρονα. Σκοπός αυτού είναι η ανάδειξη της σημασίας της \acrshort{ad} σε πολλαπλά στάδια. Έτσι, τα επόμενα κεφάλαια θα εστιάσουν στα στάδια της \acrshort{ad} αν αυτά διεξαχθούν ξεχωριστά. Στο \autoref{sec:fw_pretreatment} θα αναλυθούν όλες οι μέθοδοι προ-επεξεργασίας υπολειμμάτων τροφών που έχουν βρεθεί στην βιβλιογραφία για να υδρολύσουν πιο αποτελεσματικά τα \acrshort{fw}, με τα πλεονεκτήματα και τα μειονεκτήματα τους, ενώ στο \autoref{sec:enzymes} θα δοθεί ιδιαίτερη έμφαση στην ενζυμική υδρόλυση, και στις προσπάθειες μείωσης του κόστους αυτής. Το \autoref{sec:acidogenesis} θα εστιάσει στην οξεογένεση και θα αναφέρει όλα τα διαθέσιμα μεταβολικά μονοπάτια αυτής και πως καθορίζεται ποιο θα επικρατήσει με βάση τις λειτουργικές συνθήκες. Ακόμη, θα αναφερθεί η χρησιμότητα του κάθε μεταβολικού προϊόντος για την \acrshort{ad} για να αποφανθεί το βέλτιστο μονοπάτι. Τέλος, στο \autoref{sec:methanogenesis} θα μελετηθούν η οξικογένεση και η μεθανογένεση. Τα 2 αυτά στάδια δεν θα διαχωριστούν, καθώς στην πράξη, το ένα εξαρτάται από το άλλο και γίνονται συνεργιστικά.

Έχοντας τις πληροφορίες αυτές, μπορεί στο δεύτερο μέρος, να γίνει μία ανάλυση των πειραματικών αποτελεσμάτων της εργασίας και να προκύψουν κάποια συμπεράσματα από αυτά. Συγκεκριμένα, στο \autoref{sec:materials_methods} θα αναλυθούν οι πειραματικές διαδικασίες που χρησιμοποιήθηκαν καθώς και οι πρώτες ύλες που χρειάστηκαν. Στο \autoref{sec:result_analysis} θα αναφερθούν τα πρωτογενή αποτελέσματα κάθε πειραματικός κύκλου, αλλά και πως αυτά αναλύθηκαν με σκοπό στο \autoref{sec:result_discussion} να γίνει μία συζήτηση των αποτελεσμάτων αυτών καθώς και η παράθεση κάποιων συγκριτικών αποτελεσμάτων, από τα οποία θα προκύψουν άμεσα και τα συμπεράσματα της εργασίας, τα οποία θα παρατεθούν στο \autoref{sec:conclusion} μαζί με κάποιες προτάσεις για περαιτέρω έρευνα στο αντικείμενο αυτό.
